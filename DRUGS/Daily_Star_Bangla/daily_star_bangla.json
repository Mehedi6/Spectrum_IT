[
    {
        "url": "https://bangla.thedailystar.net/news/bangladesh/crime-justice/news-419021",
        "news_type": "crime",
        "news_subcategory": "drugs",
        "media_type": "Newspaper",
        "title": "ডিএনসির মাদক মামলার জেরে এলোমেলো নুর আলমের জীবন",
        "image_urls": "https://tds-images-bn.thedailystar.net/sites/default/files/styles/medium_205/public/images/2022/11/21/emul.jpg",
        "content": "আর দশটি সাধারণ দিনের মতোই গত ১০ আগস্ট নূর আলম মাদবর শরীয়তপুরের গঙ্গানগর বাজারে আড্ডা দিচ্ছিলেন। সেখান থেকে হঠাৎ কিছু মানুষ এসে তাকে ধরে পাশের গলিতে নিয়ে যান।\nএরপরই সেই সাধারণ দিনটি ভয়াবহ দিনে পরিণত হয় এ বছর উচ্চ মাধ্যমিক শেষ করা ২১ বছর বয়সী নুর আলমের জীবনে।\nমাদকদ্রব্য নিয়ন্ত্রণ অধিদপ্তর (ডিএনসি) থেকে আসা ওই দলটি নুর আলমকে মারধর করে এবং তাকে একটি বাড়িতে নিয়ে যায়। ওই বাড়িতে নিয়েও তারা নির্দয়ভাবে মারধর করে নুর আলমকে।\nএরপর তারা নুর আলমকে গ্রেপ্তার করে ৫২টি ইয়াবা পাওয়ার অভিযোগে।\nনুর আলমের বিরুদ্ধে পালং মডেল থানায় মাদকদ্রব্য নিয়ন্ত্রণ আইনে মামলা করা হয়। পরদিন ডিএনসি নূর আলমকে শরীয়তপুর আদালতে হাজির করে।\nনুর আলম দ্য ডেইলি স্টারকে জানান, আসলে সেদিন তার কাছ থেকে কোনো মাদক উদ্ধার করা হয়নি।\nতিনি বলেন, 'মাদক মামলার জেরে আমি অনার্স কোর্সে ভর্তি হতে পারিনি। সবকিছু মিলিয়ে আমি যতটা শারীরিকভাবে নির্যাতিত, তারচেয়েও বেশি নির্যাতিত মানসিকভাবে।'\nশরীয়তপুর সদর উপজেলার শৈলপাড়া ইউনিয়ন পরিষদের সাবেক ওয়ার্ড সদস্য গৌতম দাস বলেন, 'আমি নুর আলম ও তার পরিবারের সদস্যদের ভালো করেই চিনি। তাকে কখনো মাদক সেবন করতে দেখিনি বা কোনো দিন এমন কিছু শুনিনি।'\nনুর আলমকে ডিএনসির সদস্যরা যখন নির্দয়ভাবে মারধর করেছে, তার প্রত্যক্ষ স্বাক্ষী গৌতম দাস।\nগত আগস্টে আদালতে হাজির করা হলে নূর আলম সেখানে বলেন, ডিএনসির অভিযানকারী দলের সদস্যরা হেফাজতে তাকে শারীরিক ও মানসিকভাবে নির্যাতন করেছে। তখন নির্যাতন এবং হেফাজতে মৃত্যু (নিবারণ) আইনে সিনিয়র জুডিশিয়াল ম্যাজিস্ট্রেট শামসুল আলম তার জবানবন্দি রেকর্ড করেন এবং শরীয়তপুর সদর হাসপাতালের সুপারকে নূর আলমের শারীরিক পরীক্ষা করে মেডিকেল রিপোর্ট দাখিলের নির্দেশ দেন।\nমেডিকেল রিপোর্টে বলা হয়েছে, নুর আলমের শরীরের বিভিন্ন স্থানে আঘাতের চিহ্ন আছে। রিপোর্ট যাচাই-বাছাই করে গত ২২ আগস্ট ম্যাজিস্ট্রেট শরীয়তপুরের পুলিশ সুপারকে নিয়মিত মামলা হিসেবে নুর আলমের বক্তব্য নথিভুক্ত করার নির্দেশ দেন।\nপুলিশ গত ১৩ সেপ্টেম্বর অজ্ঞাত ৫ থেকে ৬ জনের বিরুদ্ধে নির্যাতন এবং হেফাজতে মৃত্যু (নিবারণ) আইনে নিয়মিত মামলা হিসেবে তার বক্তব্য নথিভুক্ত করে।\nতদন্ত শেষে পালং মডেল থানার উপপরিদর্শক ইব্রাহিম পাটোয়ারী গত ১৬ নভেম্বর শরীয়তপুরের চিফ জুডিশিয়াল ম্যাজিস্ট্রেট আদালতে চার্জশিট দাখিল করেন। সেখানে বলা হয়, ডিএনসির ৪ জন সদস্য হেফাজতে নূর আলমকে নির্যাতন করেছেন।\nডিএনসির এই ৪ সদস্য হচ্ছেন, অপূর্ব বিশ্বাস, সহকারী উপপরিদর্শক তোফায়েল আহমেদ এবং সিপাহী প্রকাশ রায় ও প্রিয়াঙ্কা ঘরামি।\nঅভিযোগপত্রে বলা হয়েছে, শরীয়তপুরের গঙ্গানগর বাজারের পাশের গলিতে নূর আলমকে মারধর শুরু করেন অপূর্ব ও প্রকাশ।\nনুর আলমকে গঙ্গানগর বাজার সংলগ্ন সুমন রবি দাসের বাড়িতে নিয়ে গেলে অপূর্ব ও তোফায়েল তাকে প্লাস্টিকের পাইপ দিয়ে পিটিয়ে শরীরের বিভিন্ন স্থানে জখম করেন।\nনূর আলমের বাম চোখে প্রকাশ এত জোরে আঘাত করেছিল যে সেখানে রক্ত জমাট বেঁধে যায়। প্রিয়াঙ্কা তাকে অকথ্য ভাষায় গালিগালাজ করেন এবং তার গালে থাপ্পড় দিতে থাকেন।\nচার্জশিটে আরও বলা হয়েছে, আসামিরা আইন প্রয়োগকারী সংস্থার সদস্য হওয়া সত্ত্বেও গ্রেপ্তারের সময় অভিযোগকারীকে তাদের হেফাজতে রেখেছিলেন এবং তাকে শারীরিক ও মানসিকভাবে অমানবিক নির্যাতন করেছিলেন।\nদ্য ডেইলি স্টারকে ভুক্তভোগীর আইনজীবী শহিদুল ইসলাম সজিব বলেন, 'চার্জশিটে আসামিদের বর্বরতা এবং তাদের অপরাধের বিবরণ তুলে ধরা হয়েছে। এরপর অভিযুক্তরা আইনত ডিএনসিতে চাকরি কর্মরত থাকতে পারেন না।'\nসজিব জানান, চাকরি হারানোর আশঙ্কায় এই মামলার ৩ আসামি গত শুক্রবার নূর আলমের বাড়িতে গিয়েছিলেন এবং মামলা তুলে নেওয়ার জন্য তাকে হুমকি-ধামকি দিয়েছেন।\nনূর আলমের বরাত দিয়ে আইনজীবী বলেন, 'ওই সময় স্থানীয় প্রভাবশালী রাজনৈতিক নেতাসহ প্রায় ২০-২৫ জন আসামিদের সঙ্গে ছিলেন। এখন আমার মক্কেল নিরাপত্তাহীনতা বোধ করছেন।'\nযোগাযোগ করা হলে আসামি তোফায়েল স্বীকার করেন যে তারা বিষয়টি মীমাংসা করতে নূর আলমের বাড়িতে গিয়েছিল।\nতিনি বলেন, 'কিন্তু সেখানে কোনো সিদ্ধান্ত হয়নি।'\nশরীয়তপুর সদর উপজেলার শৈলপাড়া ইউনিয়ন পরিষদের সাবেক ওয়ার্ড সদস্য হারুন মোল্লা দ্য ডেইলি স্টারকে বলেন, শুক্রবার তিনি স্থানীয় কয়েকজনের সঙ্গে নূর আলমের বাড়িতে গিয়েছিলেন।\nতিনি আরও বলেন, 'ডিএনসি কর্মকর্তারা নুর আলমের কাছে ক্ষমা চেয়েছেন। প্রশাসনের লোকজন এখন বুঝতে পেরেছেন যে তারা ভুল তথ্যের ভিত্তিতে মাদক মামলাটি করেছেন।'\nগত ১৯ অক্টোবর ডিএনসি মাদক মামলায় নূর আলমের বিরুদ্ধে চার্জশিট দাখিল করে।\nচার্জশিটে বলা হয়, তোফায়েল এই মামলাটি করেছেন এবং অপূর্ব তদন্ত করেছেন। সাক্ষী হিসেবে প্রকাশের নাম উল্লেখ করা হয়েছে।\nচার্জশিটে অপূর্বর ভাষ্য, স্থানীয় বাসিন্দা আলমগীর মাদবর, মারুফ মাদবর ও লুৎফর চৌধুরীর সামনে ডিএনসি সদস্যরা নূর আলমের দেহ তল্লাশি করেন এবং তার কাছ থেকে ৫২ পিস ইয়াবা উদ্ধার করেন।\nতবে, গত ১৪ সেপ্টেম্বর ওই ৩ স্থানীয় বাসিন্দা ডেইলি স্টারকে জানান, ডিএনসি কর্মীরা নুর আলমের কাছ থেকে কোনো ইয়াবা উদ্ধার করেছে, এমন কিছু তারা দেখেননি।\nআলমগীর মাদবর বলেন, 'ঘটনা শোনার পরপরই আমি কয়েকজনকে নিয়ে ঘটনাস্থলে ছুটে যাই। সেখানে ডিএনসি কর্মীদের একজনের হাতে মাদক দেখতে পাই। তারা আমার কাছে আমার ঠিকানা দিতে বলেছে, আমি দিয়েছি।'\nএকই কথা বলেছেন লুৎফর চৌধুরী ও মারুফ মাদবরও।",
        "author": "এমরুল হাসান বাপ্পী",
        "meta_description": "আর দশটি সাধারণ দিনের মতোই গত ১০ আগস্ট নূর আলম মাদবর শরীয়তপুরের গঙ্গানগর বাজারে আড্ডা দিচ্ছিলেন। সেখান থেকে হঠাৎ কিছু মানুষ এসে তাকে ধরে পাশের গলিতে নিয়ে যান।",
        "keywords": [
            "",
            " ইয়াবা",
            " মাদকদ্রব্য নিয়ন্ত্রণ অধিদপ্তর",
            "হেফাজনে নির্যাতন",
            " পালং মডেল থানা",
            " গঙ্গানগর",
            " মাদক মামলা",
            " ডিএনসি",
            " শরীয়তপুর"
        ],
        "published_date": "2022-11-21T09:54:00",
        "updated_date": "2022-11-21T16:04:00",
        "source": "The Daily Star Bangla",
        "last_scraped": "2024-11-26T15:48:15.318753"
    },
    {
        "url": "https://bangla.thedailystar.net/news/bangladesh/news-604421",
        "news_type": "crime",
        "news_subcategory": "drugs",
        "media_type": "Newspaper",
        "title": "যানবাহনে তল্লাশি চালিয়ে অস্ত্র-মাদক জব্দ করল শিক্ষার্থীরা",
        "image_urls": "https://tds-images-bn.thedailystar.net/sites/default/files/styles/big_202/public/images/2024/08/10/brahmanbaria_drug_recover_10.08.2024_pic_03.jpg",
        "content": "ব্রাহ্মণবাড়িয়ায় যানবাহনে তল্লাশি চালিয়ে মাদক ও আগ্নেয়াস্ত্র উদ্ধার করেছেন রাস্তায় ট্রাফিকের দায়িত্ব পালন করা শিক্ষার্থীরা। তারা সাড়ে ১০ কেজি গাঁজা, ২২ বোতল ফেনসিডিল এবং একটি বিদেশি পিস্তল উদ্ধার করেছেন।\nমাদক উদ্ধারের সময় ছয় জনকে ও অস্ত্র উদ্ধারের সময় একজনকে সেনাবাহিনীর কাছে হস্তান্তর করেন শিক্ষার্থীরা।\nশুক্রবার সন্ধ্যা থেকে গভীর রাত পর্যন্ত ঢাকা-সিলেট মহাসড়কের আশুগঞ্জ সৈয়দ নজরুল ইসলাম সেতুর টোল প্লাজা এলাকায় এসব ঘটনা ঘটে। ব্রাহ্মণবাড়িয়ার বৈষম্যবিরোধী ছাত্র আন্দোলনের সমন্বয়কদের একজন সুফিয়ান আজাদ এ তথ্য নিশ্চিত করেছেন।\nতিনি জানান, ছয়জনের কাছ থেকে সাড়ে ১০ কেজি গাঁজা ও ২২ বোতল ফেনসিডিল উদ্ধার করা হয়। এছাড়া বিদেশি পিস্তলসহ আরও একজন ধরা পড়েন। আটক মালামালসহ তাদেরকে সেনাবাহিনীর কাছে হস্তান্তর করা হয়।\nমাদকসহ আটক হয়েছেন নরসিংদীর বাসিন্দা খলিল মিয়া, নারায়ণগঞ্জের পলাশ, ঢাকার শনির আখড়া এলাকার মালেক মিয়া, নেত্রকোনার জুয়েল, গোপালগঞ্জের রাসেল মিয়া, সিলেটের মদিনা মার্কেটের সৈকত তালুকদার।\nশিক্ষার্থীরা জানান, দেশের পরিস্থিতি স্বাভাবিক না হওয়া পর্যন্ত শিক্ষার্থীরা এই কাজ চালিয়ে যাবেন।",
        "author": "নিজস্ব সংবাদদাতা, ব্রাহ্মণবাড়িয়া",
        "meta_description": "ছয়জনের কাছ থেকে সাড়ে ১০ কেজি গাঁজা ও ২২ বোতল ফেনসিডিল উদ্ধার করা হয়। এছাড়া বিদেশি পিস্তলসহ আরও একজন ধরা পড়েন।",
        "keywords": [],
        "published_date": "2024-08-10T17:46:00",
        "updated_date": "2024-08-10T17:46:00",
        "source": "The Daily Star Bangla",
        "last_scraped": "2024-11-26T15:48:15.623905"
    },
    {
        "url": "https://bangla.thedailystar.net/news/bangladesh/crime-justice/news-389951",
        "news_type": "crime",
        "news_subcategory": "drugs",
        "media_type": "Newspaper",
        "title": "বনানীর একটি ফ্ল্যাট থেকে এলএসডি, কোকেন, কুশ জব্দ করল ডিএনসি",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/04/305225998_10227408408105446_1345279317241599541_n.jpg",
        "content": "রাজধানীর বনানীর একটি ফ্ল্যাটে অভিযান চালিয়ে এলএসডি, কোকেন, কুশসহ বিভিন্ন ধরনের সিনথেটিক মাদকদ্রব্য জব্দ করেছে মাদকদ্রব্য নিয়ন্ত্রণ অধিদপ্তর (ডিএনসি)।\nজব্দকৃত মাদকদ্রব্যের মধ্যে আছে-প্রতি প্যাকেটে ১০ গ্রাম করে ৪০ প্যাকেট কুশ, ২৯টি এলএসডি ব্লটার, ৩০ গ্রাম কোকেন, ৪০০ গ্রাম এক্সট্যাসি এবং ২০ বোতল বিদেশি মদ।\nরোববার বনানীতে শামা রেজার ব্লেড ও জিএমজি এয়ারলাইনসের পরিচালক সেলিম সাত্তারের (৬১) বাসভবনে অভিযান চালিয়ে এসব মাদক জব্দ করা হয়।\nডিএনসির সহকারী পরিচালক মো. মেহেদী হাসান দ্য ডেইলি স্টারকে এসব তথ্য নিশ্চিত করেছেন।\nতিনি বলেন, সেলিম সাত্তার বিভিন্ন দেশ থেকে এসব মাদক বাংলাদেশে নিয়ে এসেছেন বলে অভিযোগ আছে।'\nতার মতে, কুশ মার্কিন যুক্তরাষ্ট্র থেকে আনা, কোকেন বার্সেলোনা থেকে, এলএসডি ও এক্সট্যাসি আমস্টারডাম থেকে আনা হয়েছে।\nমো. মেহেদী হাসান বলেন, 'অভিযুক্ত সেলিম দাবি করেছেন যে তিনি বাংলাদেশ ও সুইজারল্যান্ডের দ্বৈত নাগরিক। বিদেশ সফরের সময় তিনি এসব মাদক বাংলাদেশে পাচার করতেন।'\nতিনি আরও বলেন, 'এসব মাদকের পাশাপাশি আমরা সেলিমের বাড়ি থেকে ৩ ধরনের নতুন মাদক জব্দ করেছি। বাংলাদেশে এর আগে এই ধরনের মাদক আমরা দেখিনি।'\nআগামীকাল এসব মাদক ফরেনসিক পরীক্ষার জন্য পাঠানো হবে বলে জানান তিনি।\n'রিপোর্ট পেলে বলতে পারব সেগুলো আসলে কী ধরনের মাদক,' বলেন তিনি।\nতিনি বলেন, 'সেলিম প্রাথমিকভাবে দাবি করেছেন যে বাংলাদেশে পাওয়া যায় না বলে বন্ধুদের সঙ্গে পার্টি করার জন্য তিনি এসব মাদক দেশে নিয়ে আসেন। আমরা এ দাবির সত্যতা যাচাই করছি।'\n'তিনি এসব মাদক বিক্রি করতেন কি না, তা জানতে তদন্ত করছি,' বলেন তিনি।\nসেলিমের বাসায় বিভিন্ন সময় যারা যাতায়াত করতেন, ডিএনসি কর্মকর্তারা তাদের তালিকা যাচাই করছেন।\nসেলিম সাত্তারকে আটক করা হয়েছে এবং এ ঘটনায় মামলার প্রক্রিয়া চলমান বলে ডিএনসি কর্মকর্তা মেহেদী হাসান জানান।",
        "author": "স্টার অনলাইন রিপোর্ট",
        "meta_description": "রাজধানীর বনানীর একটি ফ্ল্যাটে অভিযান চালিয়ে এলএসডি, কোকেন, কুশসহ বিভিন্ন ধরনের সিনথেটিক মাদকদ্রব্য জব্দ করেছে মাদকদ্রব্য নিয়ন্ত্রণ অধিদপ্তর (ডিএনসি)।",
        "keywords": [
            "মাদক",
            "",
            " মাদকদ্রব্য নিয়ন্ত্রণ অধিদপ্তর",
            " কুশ"
        ],
        "published_date": "2022-09-04T21:34:00",
        "updated_date": "2022-09-04T22:43:00",
        "source": "The Daily Star Bangla",
        "last_scraped": "2024-11-26T15:48:15.874597"
    },
    {
        "url": "https://bangla.thedailystar.net/news/bangladesh/crime-justice/news-383481",
        "news_type": "crime",
        "news_subcategory": "drugs",
        "media_type": "Newspaper",
        "title": "জালাল মিয়া: দিনমজুর থেকে ‘বিত্তবান’ মাদক চোরাকারবারি",
        "image_urls": "https://tds-images-bn.thedailystar.net/sites/default/files/styles/big_202/public/images/2022/08/18/maadk-coraakaarbaari-jaalaal.jpg",
        "content": null,
        "author": "মাসুক হৃদয়",
        "meta_description": "আশির দশকের কথা। মা মারা যাওয়ার পর বাড়ি থেকে বিতাড়িত কিশোরটি একসময় অন্যের বাড়িতে আশ্রিত ছিল। সেসময় মানুষের বাড়িতে কাজ করে জীবিকা নির্বাহ করতো। এভাবে প্রায় ৩ বছর কাটার পর চোরাচালানের সঙ্গে জড়িয়ে পড়ে সেই কিশোর।",
        "keywords": [
            "",
            " ব্রাহ্মণবাড়িয়া",
            " বিজয়নগর",
            " মাধবপুর",
            " চোরাকারবার",
            " হবিগঞ্জ",
            " চোরাকারবারি",
            "মাদক",
            " মাদকদ্রব্য নিয়ন্ত্রণ অধিদপ্তর",
            " মাদকবিরোধী টাস্কফোর্স"
        ],
        "published_date": "2022-08-18T09:07:00",
        "updated_date": "2022-08-18T09:21:00",
        "source": "The Daily Star Bangla",
        "last_scraped": "2024-11-26T15:48:16.145727"
    },
    {
        "url": "https://bangla.thedailystar.net/news/bangladesh/crime-justice/news-555511",
        "news_type": "crime",
        "news_subcategory": "drugs",
        "media_type": "Newspaper",
        "title": "মানিকগঞ্জে হেরোইনসহ গ্রেপ্তার ৬",
        "image_urls": "https://tds-images-bn.thedailystar.net/sites/default/files/styles/big_202/public/feature/images/manikganj_8.jpg",
        "content": "মানিকগঞ্জে হেরাইনসহ ছয় মাদক চোরাকারবারিকে গ্রেপ্তার করা হয়েছে বলে জানিয়েছে পুলিশ। গতকাল সোমবার পৃথক অভিযান চালিয়ে তাদের গ্রেপ্তার করে মানিকগঞ্জ জেলা পুলিশের গোয়েন্দা দলের সদস্যরা।\nআজ মঙ্গলবার বেলা সাড়ে ১১টায় এ তথ্য নিশ্চিত করেছেন গোয়েন্দা পুলিশের অফিসার-ইন-চার্জ (ওসি) আবুল কালাম।\nতিনি বলেন, রাত সাড়ে ৮টায় মানিকগঞ্জ সদর উপজেলার থেকে খোকন ভূইয়া (৫২) ও সুবোধ কুমার দে (৫৩) কে গ্রেপ্তার করা হয়। এসময় তাদের কাছ থেকে ১২ গ্রাম হেরোইন উদ্ধার করা হয়। তাদের বাড়ি মানিকগঞ্জের শিবালয় উপজেলার মহাদেবপুর গ্রামে।\nএর আগে, বিকেলে সদর উপজেলার কামারদিয়া গ্রাম থেকে উজ্জল মিয়া (৩৭), রনি চন্দ্র সরকার গনেশ (৩৭) ও তরিকুল ইসলাম (৩৪) কে গ্রেপ্তার করা হয়। তাদের কাছ থেকে ৭২ গ্রাম হেরোইন উদ্ধার করা হয়।\nএর ঘণ্টাখানেক আগে একই গ্রামের শহীদুল ইসলাম (৪৫) নামে এক মাদক চোরাকারবারিকে গ্রেপ্তার করা হয়েছে। তার কাছ থেকে ২০ গ্রাম হেরোইন উদ্ধার করা হয়েছে।\nপুলিশ জানায়, আসামিদের বিরুদ্ধে আদালতে একাধিক মামলা বিচারাধীন। গতকাল মাদকসহ গ্রেপ্তারের ঘটনায় মানিকগঞ্জ সদর থানায় পৃথক ৩টি মামলা হয়েছে। গতকাল মোট ১০৪ গ্রাম হেরোইন উদ্ধার করা হয়েছে বলে জানান তিনি।",
        "author": "নিজস্ব সংবাদদাতা, মানিকগঞ্জ",
        "meta_description": "তিন পৃথক অভিযানে তাদের গ্রেপ্তার করা হয়",
        "keywords": [
            "",
            " মাদকসহ গ্রেপ্তার",
            "মানিকগঞ্জ",
            " হেরোইন"
        ],
        "published_date": "2024-01-30T16:46:00",
        "updated_date": "2024-01-30T16:46:00",
        "source": "The Daily Star Bangla",
        "last_scraped": "2024-11-26T15:48:16.443813"
    },
    {
        "url": "https://bangla.thedailystar.net/news/asia/south-asia/news-541081",
        "news_type": "crime",
        "news_subcategory": "drugs",
        "media_type": "Newspaper",
        "title": "আফগানিস্তানকে হটিয়ে আফিম উৎপাদনে শীর্ষ স্থান দখল করল মিয়ানমার",
        "image_urls": "https://tds-images-bn.thedailystar.net/sites/default/files/styles/big_202/public/images/2023/12/12/myanmar_opium.jpg",
        "content": "আফিম উৎপাদনকারী দেশের তালিকার শীর্ষস্থান দখল করেছে মিয়ানমার। নানা কারণে আফগানিস্তানে আফিমের আবাদ কমে যাওয়ায় মিয়ানমার এই অবস্থানে পৌঁছেছে। আজ মঙ্গলবার জাতিসংঘের এক প্রতিবেদনে এই তথ্য জানা গেছে।\nবার্তাসংস্থা রয়টার্স বিষয়টি উল্লেখ করেছে।\n২০২২ সালে আফগানিস্তানের তালেবান শাসক মাদকদ্রব্য ব্যবহারের ওপর নিষেধাজ্ঞা আরোপের পর দেশটিতে আফিম চাষ ৯৫ শতাংশ কমে যায়।\nঅপরদিকে ২০২১ সালে মিয়ানমারে সামরিক অভ্যুত্থানের মাধ্যমে নির্বাচিত সরকার উৎখাতের পর থেকে দেশটিতে রাজনৈতিক, সামাজিক ও অর্থনৈতিক অস্থিতিশীলতা বিরাজ কড়ছে। যার ফলে অনেকেই আফিম চাষের দিকে ঝুঁকছেন বলে জানিয়েছে জাতিসংঘের মাদক ও অপরাধ সংক্রান্ত কার্যালয় (ইউএনওডিসি)।\nইউএনওডিসির প্রতিবেদন মতে, মিয়ানমারের আফিম চাষীরা এখন অন্য যেকোনো পণ্য চাষের তুলনায় গড়ে প্রায় ৭৫ শতাংশ বেশি উপার্জন করছেন। দেশটিতে এখন প্রতি কেজি আফিম ৩৫৫ ডলারে বিক্রি হচ্ছে এবং চাষের জমি গত বছরের তুলনায় ১৮ শতাংশ বেড়ে ৪৭ হাজার হেক্টরে পৌঁছেছে।\nযার ফলে, ২০০১ সালের পর দেশটিতে সর্বোচ্চ আফিম উৎপাদনের সম্ভাবনা দেখা দিয়েছে বলে জানিয়েছে জাতিসংঘ।\nইউএনওডিসির আঞ্চলিক প্রতিনিধি জেরেমি ডগলাস জানান, '২০২১ এর ফেব্রুয়ারিতে সামরিক বাহিনী ক্ষমতা দখলের পর অর্থনীতি, সুরক্ষা ও সুশাসনে প্রতিবন্ধকতা দেখা দেয়। যার ফলে প্রত্যন্ত অঞ্চলের চাষীরা জীবিকা অর্জনের জন্য আফিম চাষের দিকে ঝুঁকছেন।'\nউত্তরের সীমান্তবর্তী শান, কিন ও কাচিন রাজ্যে আফিম চাষ সবচেয়ে বড় আকারে সম্প্রসারিত হয়েছে।\nইউএনওডিসির প্রতিবেদন মতে, সূক্ষ্ম চাষাবাদের কারণে প্রতি হেক্টরে আফিমের উৎপাদন ১৬ শতাংশ বেড়ে ২২ দশমিক ৯ কেজি হয়েছে। \nডগলাস মত দেন, আগামীতে মিয়ানমারের সামরিক বাহিনী ও দেশটির ক্ষুদ্র-নৃগোষ্ঠীর সশস্ত্র সংগঠনগুলোর মধ্যে সংঘাত বাড়লে আফিম চাষ আরও দ্রুতগতিতে বাড়বে।\nএ বিষয়ে মিয়ানমারের সামরিক জান্তার কাছে মন্তব্য চেয়েও সাড়া পায়নি রয়টার্স।\nআফিম চাষের পাশাপাশি মিয়ানমারে উচ্চমাত্রায় অন্যান্য সিনথেটিক মাদক উৎপাদন ও পাচারের অবৈধ কার্যক্রম দীর্ঘদিন ধরেই চলছে। এ ছাড়া, অর্থ পাচার থেকে শুরু করে অনলাইন জালিয়াতি ও সংঘবদ্ধ অপরাধের প্রবণতাও বাড়ছে দেশটিতে।",
        "author": "স্টার অনলাইন ডেস্ক",
        "meta_description": "২০২২ সালে আফগানিস্তানের তালেবান শাসক মাদকদ্রব্য ব্যবহারের ওপর নিষেধাজ্ঞা আরোপের পর দেশটিতে আফিম চাষ ৯৫ শতাংশ কমে যায়",
        "keywords": [
            "",
            "মাদক",
            " আফগানিস্তান",
            "পপি",
            " আফিম",
            " আফিম চাষ",
            " ইউএনওডিসি",
            " জাতিসংঘ",
            " মিয়ানমার",
            " মাদক চোরাকারবার"
        ],
        "published_date": "2023-12-12T13:24:00",
        "updated_date": "2023-12-12T13:26:00",
        "source": "The Daily Star Bangla",
        "last_scraped": "2024-11-26T15:48:35.735664"
    },
    {
        "url": "https://bangla.thedailystar.net/news/bangladesh/crime-justice/news-398926",
        "news_type": "crime",
        "news_subcategory": "drugs",
        "media_type": "Newspaper",
        "title": "মাদক কারবারির পক্ষে আন্দোলনে অন্য মাদক মামলার আসামিরা",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/29/drug.jpg",
        "content": null,
        "author": "মাসুক হৃদয়, ব্রাহ্মণবাড়িয়া",
        "meta_description": "ব্রাহ্মণবাড়িয়ার বিজয়নগরে মাদক চোরাচালানের চার মামলার আসামির পক্ষে আন্দোলনে নেমেছেন একদল মানুষ। যারা আন্দোলন করছেন তাদের প্রায় সবাই মাদক কারবারে জড়িত বলে অভিযোগ আছে। তাদের অনেকের বিরুদ্ধে মাদক সংক্রান্ত একাধিক মামলাও আছে।",
        "keywords": [],
        "published_date": "2022-09-29T19:15:00",
        "updated_date": "2022-09-29T19:15:00",
        "source": "The Daily Star Bangla",
        "last_scraped": "2024-11-26T15:48:36.338814"
    },
    {
        "url": "https://bangla.thedailystar.net/news/world/africa-other-countries/latin-america/news-549936",
        "news_type": "crime",
        "news_subcategory": "drugs",
        "media_type": "Newspaper",
        "title": "ইকুয়েডরে ২ পুলিশসহ নিহত ১০, জরুরি অবস্থা-রাত্রিকালীন কারফিউ",
        "image_urls": "https://tds-images-bn.thedailystar.net/sites/default/files/styles/big_202/public/images/2024/01/10/34cr6q2-preview.jpg",
        "content": "সাম্প্রতিক সময়ে ইকুয়েডরে অপরাধী চক্রের সঙ্গে প্রশাসনের সংঘাতে অন্তত ১০ ব্যক্তি নিহত হয়েছেন। দেশটির প্রেসিডেন্ট ড্যানিয়েল নোবোয়া চলমান পরিস্থিতিকে 'অভ্যন্তরীণ সশস্ত্র সংঘাত' বলে অভিহিত করেছেন।\nআজ বুধবার এই তথ্য জানিয়েছে এএফপি।\nসর্বশেষ সংঘাতের ঘটনায় গতকাল মঙ্গলবার একটি টেলিভিশনে সরাসরি সম্প্রচার চলাকালে স্টুডিওতে ঢুকে নির্বিচারে গুলি চালান কয়েকজন অজ্ঞাত বন্দুকধারী। তারা টেলিভিশনকর্মীদের হত্যার হুমকিও দেন।\nএ ঘটনার জেরে অপরাধীদের 'প্রতিহত' করার নির্দেশ দিয়েছেন দেশটির প্রেসিডেন্ট।\nইকুয়েডরের সবচেয়ে বড় অবৈধ মাদকচক্রগুলোর অন্যতম 'লস চোনেরোস'। এই দলটির নেতা 'কোকেন সম্রাট' হোসে অ্যাডলফো মাকিয়াস ওরফে 'ফিতো' রোববার কারাগার থেকে পালিয়ে যান। এ ঘটনার পর ইকুয়েডরের অপরাধীচক্রগুলো প্রশাসনের বিরুদ্ধে 'যুদ্ধ' ঘোষণা করে।\nএই প্রেক্ষাপটে সোমবার দেশব্যাপী জরুরি অবস্থা ও রাত্রিকালীন কারফিউ জারি করেন প্রেসিডেন্ট নোবোয়া।\nমঙ্গলবার পুলিশ জানায়, বন্দরনগরী গুয়াইয়াকিলে হামলায় আট জন নিহত ও অপর তিন জন আহত হন। এ ছাড়া দুই পুলিশ কর্মকর্তাকে পার্শ্ববর্তী শহর নোবোলে 'হিংস্রতার সঙ্গে হত্যা করে সশস্ত্র অপরাধীরা'।\nদুই শীর্ষ কোকেন রপ্তানিকারক দেশ কলম্বিয়া ও পেরুর মাঝে অবস্থিত ইকুয়েডর দীর্ঘদিন এ ধরনের সহিংসতামুক্ত ছিল। তবে সাম্প্রতিক বছরগুলোতে দেশটিতে মেক্সিকো ও কলম্বিয়ার অপরাধ চক্র সংশ্লিষ্ট স্থানীয় অপরাধীরা নিজেদের মধ্যে সংঘাতে জড়িয়ে পরেছে।\nপ্রেসিডেন্টের ঘোষণার পর পালটা উদ্যোগ নেই অপরাধীরা। তারা পুলিশ কর্মকর্তাদের জিম্মি করে, বেশ কয়েকটি শহরে বিস্ফোরক হামলা চালায় এবং মঙ্গলবার সকালে গুয়াইয়াকিল শহরের টিসি টেলিভিশন ভবনে বন্দুক ও বিস্ফোরক নিয়ে ঢুকে পড়ে।\nটিভিতে সরাসরি সম্প্রচারের মাঝে মাথায় হুড পরিহিত অপরাধীরা গুলি ছুঁড়তে থাকেন। এ সময়য় এক নারীকে অনুনয় করে বলতে শোনা যায়, 'গুলি করবেন না, দয়া করে গুলি করবেন না'।\nঅনুপ্রবেশকারীরা ভীত টেলিভিশন কর্মীদের মাটিতে শুয়ে পড়ার নির্দেশ দেয়। এ সময় এক ব্যক্তিকে চিৎকার করে কিছু একটা বলতে শোনা যায়। এক পর্যায়ে স্টুডিওর আলোগুলো নিভে গেলেও সম্প্রচার চলতে থাকে।\nপ্রায় ৩০ মিনিট পর ঘটনাস্থলে পুলিশ এসে পৌঁছায়।\nগত বছর নির্বাচিত হয়েছিলেন তরুণ প্রেসিডেন্ট নোবোয়া (৩৬)। তিনি মাদক-সংশ্লিষ্ট সহিংসতা দূর করার অঙ্গীকার করেছিলেন।\nতিনি সামরিক অভিযান চালিয়ে সংঘবদ্ধ অপরাধ চক্রগুলোকে 'প্রতিহত' করার নির্দেশ দেন। তিনি এই সংগঠনগুলোকে 'জঙ্গি সংগঠন' ও 'যুদ্ধবাজ ও রাষ্ট্রবিরোধী মহল' হিসেবে অভিহিত করেন।\nমঙ্গলবার বেশ কয়েকটি বোমা বিস্ফোরণ ও গাড়িতে আগুন ধরিয়ে দেওয়ার ঘটনা ঘটেছে। রাজধানী কিতোতে সাত পুলিশ কর্মকর্তাকে অপহরণ করে অপরাধীরা। \nসামাজিক যোগাযোগমাধ্যমে ছড়িয়ে পড়া এক ভিডিওতে দেখা যায় অপহরণকৃত কর্মকর্তারা মাটিতে বসে আছেন এবং তাদের দিকে বন্দুক তাক করে রাখা হয়েছে।\nএক ভীত পুলিশ কর্মকর্তা প্রেসিডেন্ট নোবোয়ার উদ্দেশ্যে একটি বক্তব্য পড়ে শোনান। তিনি বলেন, 'আপনি যুদ্ধের ঘোষণা দিয়েছেন। আপনাকে যুদ্ধ উপহার দেওয়া হবে। আমরা ঘোষণা করছি, এই যুদ্ধে পুলিশ, বেসামরিক ব্যক্তি ও সেনারা বলির পাঁঠা হিসেবে বিবেচিত হবে'।\nএই বক্তব্যে আরও জানানো হয়, রাত ১১টার পর কাউকে সড়কে পাওয়া গেলে 'হত্যা করা হবে'।\nএই ভিডিও ছড়িয়ে পড়লে ইকুয়েডরের জনগণের মাঝে আতংক ছড়িয়ে পড়ে। শুক্রবার পর্যন্ত শিক্ষা প্রতিষ্ঠানের সরাসরি ক্লাস স্থগিত রাখা হয়েছে। এ ছাড়া, দোকান ও বিভিন্ন ব্যবসা প্রতিষ্ঠান দ্রুত বন্ধ করে দেওয়া হয়।",
        "author": "স্টার অনলাইন ডেস্ক",
        "meta_description": "সর্বশেষ সংঘাতের ঘটনায় গতকাল মঙ্গলবার একটি টেলিভিশনে সরাসরি সম্প্রচার চলাকালে স্টুডিওতে ঢুকে নির্বিচারে গুলি চালান কয়েকজন অজ্ঞাত বন্দুকধারী। তারা টেলিভিশনকর্মীদের হত্যার হুমকিও দেন।",
        "keywords": [
            "",
            " কোকেন",
            " হোসে অ্যাডলফো মাকিয়াস",
            " কোকেন সম্রাট",
            " ফিতো",
            "ইউকুয়েডর",
            " ড্যানিয়েল নোবোয়া",
            " মাদক",
            " অপরাধচক্র"
        ],
        "published_date": "2024-01-10T11:36:00",
        "updated_date": "2024-01-10T11:41:00",
        "source": "The Daily Star Bangla",
        "last_scraped": "2024-11-26T15:48:36.923503"
    },
    {
        "url": "https://bangla.thedailystar.net/news/world/middle-east/news-529446",
        "news_type": "crime",
        "news_subcategory": "drugs",
        "media_type": "Newspaper",
        "title": "ইরানের মাদক নিরাময় কেন্দ্রে অগ্নিকাণ্ডে মৃতের সংখ্যা বেড়ে ৩২",
        "image_urls": "https://tds-images-bn.thedailystar.net/sites/default/files/styles/big_202/public/images/2023/11/03/iran_fire_fighter.jpg",
        "content": "ইরানের উত্তরাঞ্চলের এক মাদক নিরাময় কেন্দ্রে আগুনে মৃতের সংখ্যা বেড়ে ৩২ হয়েছে। প্রাথমিক খবরে ২৭ মারা গেছেন বলে জানানো হয়েছিল।\nআজ শুক্রবার ইরানের স্থানীয় গণমাধ্যম আইএসএনএ সংবাদ এজেন্সির বরাত দিয়ে এই তথ্য জানায় এএফপি।\nউত্তরের গিলান প্রদেশের উপ-গভর্নর মোহাম্মাদ জালাই জানান, লানগারুদ শহরের মাদক নিরাময় কেন্দ্রে আগুন লেগে ৩২ জন মারা গেছেন।\nজালাই আরও জানান, এই অগ্নিকাণ্ডের ঘটনায় আরও ১৬ জন আহত হয়েছেন। আহতদের মধ্যে চার জনের অবস্থা আশংকাজনক।\nতাৎক্ষণিকভাবে আগুন লাগার কারণ জানা যায়নি।\nপ্রদেশের প্রধান বিচারপতি ইসমাইল সাদেঘি এ বিষয়টি নিয়ে তদন্ত প্রক্রিয়া চালু করেছেন। প্রদেশের অনলাইন পত্রিকা মিজান জানায়, এই নিরাময় কেন্দ্রের ধারণক্ষমতা ৪০।\nএ ঘটনার জন্য দায়ী সন্দেহে কেন্দ্রের ম্যানেজারসহ একাধিক ব্যক্তিকে ইতোমধ্যে গ্রেপ্তার করা হয়েছে বলে জানান বিচারক সাদেঘি।\nআইএসএনএ অগ্নিকাণ্ডের ভিডিও ফুটেজ প্রচার করেছে। সেখানে নিরাময় কেন্দ্রে আগুনের লেলিহান শিখা ও কালো ধোঁয়া দেখা যায়।\nনিরাময় কেন্দ্রটি আগুনে বড় আকারে ক্ষতির শিকার হয়। আগুন নেভানোর পর কেন্দ্রের বাইরে জরুরি সেবাদাতা, দমকল বাহিনীর সদস্য ও অ্যাম্বুলেন্স দেখা যায়। ছবিতে দেখা যায়, কেন্দ্রের ছাদ ধ্বংস হয়েছে। জানালোগুলো চুরমার হয়ে গেছে এবং দেওয়ালগুলো ধোঁয়ার কারণে কালো হয়ে গেছে।",
        "author": "স্টার অনলাইন ডেস্ক",
        "meta_description": "প্রদেশের প্রধান বিচারপতি ইসমাইল সাদেঘি এ বিষয়টি নিয়ে তদন্ত প্রক্রিয়া চালু করেছেন। প্রদেশের অনলাইন পত্রিকা মিজান জানায়, এই নিরাময় কেন্দ্রের ধারণক্ষমতা ৪০।",
        "keywords": [
            "",
            "ইরান",
            " অগ্নিকাণ্ড",
            " আগুন",
            " মাদকাসক্তি",
            " মাদকাসক্তি নিরাময় কেন্দ্র",
            " মাদক",
            " মাদক নিরাময় কেন্দ্র"
        ],
        "published_date": "2023-11-03T15:09:00",
        "updated_date": "2023-11-03T15:09:00",
        "source": "The Daily Star Bangla",
        "last_scraped": "2024-11-26T15:48:37.483191"
    },
    {
        "url": "https://bangla.thedailystar.net/news/bangladesh/news-393166",
        "news_type": "crime",
        "news_subcategory": "drugs",
        "media_type": "Newspaper",
        "title": "মাদক নিয়ন্ত্রণে অসহায়ত্ব প্রকাশ করে সহযোগিতা চাইলেন স্বরাষ্ট্রমন্ত্রী",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/13/home_minister.jpg",
        "content": null,
        "author": "নিজস্ব প্রতিবেদক, রাজশাহী",
        "meta_description": "স্বরাষ্ট্রমন্ত্রী আসাদুজ্জামান খান কামাল মাদক নিয়ন্ত্রণে অসহায়ত্ব প্রকাশ করে জন-প্রতিনিধি, সমাজনেতা ও সর্বস্তরের মানুষের সহযোগিতা চেয়েছেন।",
        "keywords": [
            " স্বরাষ্ট্রমন্ত্রী আসাদুজ্জামান খান কামাল",
            "মাদক",
            " রাজশাহী"
        ],
        "published_date": "2022-09-13T16:22:00",
        "updated_date": "2022-09-13T16:28:00",
        "source": "The Daily Star Bangla",
        "last_scraped": "2024-11-26T15:48:38.125945"
    },
    {
        "url": "https://bangla.thedailystar.net/news/bangladesh/crime-justice/news-399541",
        "news_type": "crime",
        "news_subcategory": "drugs",
        "media_type": "Newspaper",
        "title": "মিয়ানমার থেকে প্রতিদিন আসছে গরু ও মাদক",
        "image_urls": "https://tds-images-bn.thedailystar.net/sites/default/files/styles/big_202/public/images/2022/10/01/img-20220930-wa0012.jpg",
        "content": null,
        "author": "মংসিং হাই মারমা, বান্দরবান",
        "meta_description": "মিয়ানমারের অভ্যন্তরে সেনাবাহিনী ও আরাকান আর্মির মধ্যে চলমান সংঘাতের মধ্যেও সক্রিয় আছে বান্দরবানের নাইক্ষ্যংছড়ি সীমান্ত এলাকার চোরাকারবারিরা।",
        "keywords": [],
        "published_date": "2022-10-01T17:45:00",
        "updated_date": "2022-10-01T17:45:00",
        "source": "The Daily Star Bangla",
        "last_scraped": "2024-11-26T15:48:38.686218"
    },
    {
        "url": "https://bangla.thedailystar.net/news/bangladesh/crime-justice/news-481191",
        "news_type": "crime",
        "news_subcategory": "drugs",
        "media_type": "Newspaper",
        "title": "রোহিঙ্গা ক্যাম্পে মাদক-সন্ত্রাস ঠেকাতে যৌথ অভিযান: স্বরাষ্ট্রমন্ত্রী",
        "image_urls": "https://tds-images-bn.thedailystar.net/sites/default/files/styles/big_202/public/feature/images/rohingya_camp-1_2.jpg",
        "content": "স্বরাষ্ট্রমন্ত্রী আসাদুজ্জামান খাঁন কামাল বলেছেন, রোহিঙ্গা ক্যাম্পে সন্ত্রাসী কার্যক্রম ও মাদকরোধে যৌথ অভিযান পরিচালনা করা হবে। এ অভিযানে প্রয়োজনে সেনাবাহিনীও থাকতে পারে।\nআজ মঙ্গলবার সচিবালয়ে রোহিঙ্গা সমন্বয়, ব্যবস্থাপনা ও আইনশৃঙ্খলা সম্পর্কিত জাতীয় কমিটির সভায় অংশগ্রহণ শেষে মন্ত্রী সাংবাদিকদের এ তথ্য জানান।\nবলপ্রয়োগে বাস্তুচ্যুত মিয়ানমারের নাগরিকদের (রোহিঙ্গা) সমন্বয়, ব্যবস্থাপনা ও আইনশৃঙ্খলা সম্পর্কিত জাতীয় কমিটির সভার সিদ্ধান্ত তুলে ধরে স্বরাষ্ট্রমন্ত্রী বলেন, রোহিঙ্গা ক‌্যাম্পগুলোতে রক্তপাত হচ্ছে। তাদের অপতৎপরতা বাড়ছে।\nতিনি বলেন, সেজন‌্য সভায় এভাবে সিদ্ধান্ত হয়েছে যে রোহিঙ্গা সন্ত্রাসীরা যেন ক‌্যাম্পের অভ‌্যন্তরে কোনো ধরনের অপতৎপরতা চালাতে না পারে; সেই লক্ষে আইনশৃঙ্খলা বাহিনীর টহল, চেকপোস্ট ও গোয়েন্দা নজরদারি বাড়ানো হবে।\nমন্ত্রী বলেন, সুনির্দিষ্ট তথ‌্যের ভিত্তিতে অভিযান পরিচালনা হবে। আরসা ও আরাকান আর্মির কেউ যেন রোহিঙ্গা ক‌্যাম্পে না ঢুকতে পারে, সেজন‌্য আমরা ব‌্যবস্থা গ্রহণ করবো। সেজন‌্য প্রয়োজন মোতাবেক সেনাবাহিনীসহ যৌথ অভিযান হতে পারে।\nআসাদুজ্জামান খাঁন কামাল বলেন, রোহিঙ্গা ক‌্যাম্পের মধ্যে মাদক ও অস্ত্র উদ্ধারে ব্যাপক অভিযান চলবে। প্রয়োজনে যৌথ অভিযান চলবে। ক‌্যাম্প থেকে যেন কোনো রোহিঙ্গা বের হয়ে না আসতে পারেন, সেজন‌্য কাঁটাতারের বেড়া দিয়েছি, ওয়াচ টাওয়ার হয়েছে, সেখানে নিয়মিত টহলের ব‌্যবস্থাও আছে।\nস্বরাষ্ট্রমন্ত্রী বলেন, সেগুলো আরও জোরদার করা হবে। যাতে তারা বাইরে না আসতে পারেন। যৌথ টহলসহ আইনশৃঙ্খলা বাহিনী সবসময় তৎপর থাকবে।",
        "author": "স্টার অনলাইন রিপোর্ট",
        "meta_description": "অভিযানে প্রয়োজনে সেনাবাহিনীও থাকতে পারে।",
        "keywords": [
            "",
            " সেনা বাহিনী",
            " সন্ত্রাস",
            " রোহিঙ্গা ক্যাম্প",
            "স্বরাষ্ট্রমন্ত্রী আসাদুজ্জামান খাঁন",
            " অভিযান",
            " মাদক"
        ],
        "published_date": "2023-05-23T23:53:00",
        "updated_date": "2023-05-23T23:53:00",
        "source": "The Daily Star Bangla",
        "last_scraped": "2024-11-26T15:48:39.269762"
    },
    {
        "url": "https://bangla.thedailystar.net/news/bangladesh/news-419486",
        "news_type": "crime",
        "news_subcategory": "drugs",
        "media_type": "Newspaper",
        "title": "‘মাদকরাজ্যে’ শাহীনের ‘বন্দুকযুদ্ধে’ নিহত হওয়ার গল্প ও রাজনৈতিক বাস্তবতা",
        "image_urls": "https://tds-images-bn.thedailystar.net/sites/default/files/styles/very_big_201/public/images/2022/11/22/4.jpg",
        "content": null,
        "author": "সৌরভ হোসেন সিয়াম",
        "meta_description": "বুয়েট শিক্ষার্থী ফারদিন নূর পরশ হত্যাকাণ্ডের পর নতুন করে আলোচনায় আসা চনপাড়ার অবস্থান নারায়ণগঞ্জের রূপগঞ্জ উপজেলার কায়েতপাড়া ইউনিয়নে। ‘মাদকরাজ্য’ হিসেবে পরিচিত এই গ্রামের ৩ দিকে নদী, একদিকে খাল। যে কারণে মূল ভূখণ্ড থেকে প্রায় বিচ্ছিন্ন এই এলাকায় সড়কপথে ঢোকার একমাত্র উপায় ডেমরা হয়ে বালু নদের ওপর নির্মিত সেতু পার হওয়া।",
        "keywords": [
            "",
            " হত্যা",
            " শাহীনের স্ত্রী",
            " ডাকাতি",
            " বালু নদ",
            " মাদক ব্যবসা",
            " শাহীন",
            " নারায়ণগঞ্জ",
            " ক্রসফায়ার",
            " কায়েতপাড়া",
            " ফারদিন নূর পরশ",
            " নিহত",
            " বন্দুকযুদ্ধ",
            " রাজনীতি",
            " সিটি শাহীন",
            "মাদকরাজ্য",
            " যুবলীগ",
            " গোলাম মর্তুজা পাপ্পা গাজী",
            " আওয়ামী লীগ",
            " রোকেয়া আক্তার ইতি",
            " গুলি",
            " চনপাড়া",
            " রূপগঞ্জ",
            " গোলাম দস্তগীর গাজী",
            " বজলুর",
            " বুয়েট শিক্ষার্থী",
            " র‌্যাব",
            " বস্ত্র ও পাটমন্ত্রী"
        ],
        "published_date": "2022-11-22T12:00:00",
        "updated_date": "2022-11-22T12:02:00",
        "source": "The Daily Star Bangla",
        "last_scraped": "2024-11-26T15:48:39.881523"
    },
    {
        "url": "https://bangla.thedailystar.net/news/bangladesh/crime-justice/news-617786",
        "news_type": "crime",
        "news_subcategory": "drugs",
        "media_type": "Newspaper",
        "title": "মাদকসহ গ্রেপ্তার ছাত্রদল নেতা কারাগারে",
        "image_urls": "https://tds-images-bn.thedailystar.net/sites/default/files/styles/big_202/public/images/2024/09/28/mosir_uddin_dulal.jpg",
        "content": "লালমনিরহাটের হাতীবান্ধা সরকারি আলিমুদ্দিন কলেজ শাখা ছাত্রদলের আহ্বায়ককে মছির উদ্দিন দুলালকে মাদকসহ আটক করেছে র‌্যাপিড অ্যাকশন ব্যাটালিয়ন (র‌্যাব)।\nমছির লালমনিরহাটের হাতীবান্ধা উপজেলার গড্ডিমারী ইউনিয়নের ৯ নম্বর ওয়ার্ডের বাসিন্দা।\nকাউনিয়া থানার ভারপ্রাপ্ত কর্মকর্তা (ওসি) এস এম শরিফ দ্য ডেইলি স্টারকে বলেন, 'মাদকদ্রব্যসহ গ্রেপ্তার মছির উদ্দিন দুলালকে আজ শনিবার দুপুরে আদালতের মাধ্যমে কারাগারে পাঠানো হয়েছে।'\nওসি জানান, দুলালের বিরুদ্ধে মাদকদ্রব্য আইনে মামলা করেছে র‌্যাব।\nপুলিশ জানায়, র‌্যাবের একটি দল বালাপাড়া সুফিয়া পাম্প এলাকায় অভিযান চালিয়ে ৪০ বোতল ভারতীয় ফেনসিডিল ও প্রায় সাড়ে পাঁচ কেজি গাঁজাসহ দুলালকে আটক করে। এরপর তাকে কাউনিয়া থানায় সোপর্দ করা হয়।\nএ বিষয়ে জানতে চাইলে হাতীবান্ধা উপজেলা ছাত্রদলের আহ্বায়ক রুবেল হোসেন ডেইলি স্টারকে বলেন, 'আমি বিষয়টি লোকমুখে শুনেছি। খবর নিয়ে সত্যতা নিশ্চিত করে তার বিরুদ্ধে সাংগঠনিক ব্যবস্থা নেওয়া হবে।'",
        "author": "নিজস্ব সংবাদদাতা, লালমনিরহাট",
        "meta_description": "অভিযুক্ত মছির উদ্দিন দুলাল হাতীবান্ধা সরকারি আলিমুদ্দিন কলেজ শাখা ছাত্রদলের আহ্বায়ক।",
        "keywords": [
            " মাদক",
            " ছাত্রদল",
            "লালমনিরহাট"
        ],
        "published_date": "2024-09-28T19:54:00",
        "updated_date": "2024-09-28T19:54:00",
        "source": "The Daily Star Bangla",
        "last_scraped": "2024-11-26T15:48:40.430880"
    },
    {
        "url": "https://bangla.thedailystar.net/news/bangladesh/crime-justice/news-408906",
        "news_type": "crime",
        "news_subcategory": "drugs",
        "media_type": "Newspaper",
        "title": "কৃত্রিম হাতে লুকিয়ে মাদক বিক্রি করতেন তিনি",
        "image_urls": "https://tds-images-bn.thedailystar.net/sites/default/files/styles/big_202/public/images/2022/10/26/rana_hawlader.jpg",
        "content": "এক সপ্তাহ আগে দ্বিতীয় বিয়ে করেন রাজধানীর মিরপুর এলাকার বাসিন্দা রানা হাওলাদার (২৬)। গতকাল তিনি স্ত্রীকে নিয়ে ঘুরতে বের হয়েছিলেন। সে সময় পুলিশ তাকে ১৫৫ পিস ইয়াবাসহ আটক করে। কৃত্রিম হাতের ভেতরে লুকিয়ে রানা মাদক বিক্রি করতেন।\nআজ বুধবার দুপুরে ঢাকা মহানগর পুলিশের তেজগাঁও বিভাগের উপকমিশনার এইচ এম আজিমুল হক তার কার্যালয়ে আয়োজিত সংবাদ সম্মেলনে এ তথ্য জানান।\nপ্রাথমিক জিজ্ঞাসাবাদে রানা পুলিশকে জানিয়েছেন, বিদ্যুৎস্পৃষ্ট হয়েছিলেন তিনি। পরবর্তীতের অস্ত্রোপচারের মাধ্যমে তার বাম হাতের কনুই পর্যন্ত কেটে ফেলতে হয়।\nআজিম জানান, রানা ৭-৮ বছর ধরে মাদক চোরাকারবারে জড়িত। এক সময় তার পেশা ছিল সিএনজিচালিত অটোরিকশা চালানো কিন্তু এটা তার মূল পেশা ছিল না। তিনি আসলে বিভিন্ন জায়গায় মাদক সাপ্লাই দিতেন।\nগতকাল রাতে রাজধানীর পশ্চিম রামপুরা এলাকায় অভিযান চালিয়ে তেজগাঁও শিল্পাঞ্চল থানা পুলিশ রানাকে আটক করে, জানান আজিম।\nতিনি বলেন, শারীরিক প্রতিবন্ধী, বিশেষ চাহিদা সম্পন্ন মানুষের মাধ্যমে একটি চক্র মাদক বিক্রি করছে এমন তথ্য আমাদের কাছে বেশ কিছু দিন আগে এসেছিল। বিষয়টি সেন্সিটিভ, কোনো তথ্য-প্রমাণ ছাড়া তাদের ধরা, এটা নিয়ে কাজ করা খুবই কঠিন ছিল। তদন্তের এক পর্যায়ে আমরা জানতে পারি, শহরের বিনোদন কেন্দ্রগুলো এবং যেখানে জনগণের প্রচুর সমাগম রয়েছে সেসব জায়গায় যারা ভিক্ষাবৃত্তি করে বা ছোটখাটো কাজে যারা জড়িত তাদের মাধ্যমে একটি চক্র ইয়াবা কিংবা ছোট আকারের মাদক ডেলিভারি দেয়।\nসেই সূত্র ধরে গতকাল আমরা রানাকে গ্রেপ্তার করতে সক্ষম হই। রানা বিশেষ চাহিদা সম্পন্ন মানুষ, তার একটি হাত কাটা। তার কৃত্রিম হাত রয়েছে। সাধারণভাবে দেখে মনে হয় না হাতটি নকল। কৃত্রিম হাতের ভেতরে পুরোটায় তিনি মাদক বহন করতে পারতেন। এভাবে তিনি বিভিন্ন জায়াগায়, বিনোদন কেন্দ্রে তিনি মাদক সরবরাহ করতেন, বলেন এই পুলিশ কর্মকর্তা।\nআজিম আরও বলেন, গতকাল রানা তার স্ত্রীকে সঙ্গে নিয়ে ঘুরতে বের হয়েছিলেন। তার স্ত্রী জানতেন, স্বামী তাকে নিয়ে ঘুরতে বের হয়েছেন। কিন্তু রানা বিভিন্ন জায়গায় মাদক ডেলিভারির কাজ করছিলেন। যদিও তার কাছে পাওয়া মাদকের পরিমাণ বেশি না, তবে নতুন কৌশল সম্পর্কে আমরা জানাতে চাই, শরীরিক প্রতিবন্ধীরা ব্যবহৃত হচ্ছে এই মাদক চক্রের হাতে।\nতিনি বলেন, ভিক্ষাবৃত্তি যত বাড়বে, মাদক থেকে শুরু করে বিভিন্ন অপরাধ তাদের মাধ্যমে সংক্রমিত করা হবে সমাজে। ভিক্ষুকদের প্রতি সব সময় আমাদের সমবেদনা রয়েছে। সেটার মাত্রা যেন খুব বেশি না হয়। তাদের প্রতিও নজর রাখতে হবে, কারণ তাদের ব্যবহার করে কিছু মানুষ মাদকের সম্প্রসারণ করতে চাচ্ছে।",
        "author": "স্টার অনলাইন রিপোর্ট",
        "meta_description": "এক সপ্তাহ আগে দ্বিতীয় বিয়ে করেন রাজধানীর মিরপুর এলাকার বাসিন্দা রানা হাওলাদার (২৬)। গতকাল তিনি স্ত্রীকে নিয়ে ঘুরতে বের হয়েছিলেন। সে সময় পুলিশ তাকে ১৫৫ পিস ইয়াবাসহ আটক করে। কৃত্রিম হাতের ভেতরে লুকিয়ে রানা মাদক বিক্রি করতেন।",
        "keywords": [],
        "published_date": "2022-10-26T14:53:00",
        "updated_date": "2022-10-26T14:53:00",
        "source": "The Daily Star Bangla",
        "last_scraped": "2024-11-26T15:48:40.980144"
    },
    {
        "url": "https://bangla.thedailystar.net/news/bangladesh/crime-justice/news-412736",
        "news_type": "crime",
        "news_subcategory": "drugs",
        "media_type": "Newspaper",
        "title": "১ হাজার পিস ইয়াবা নিয়মিত পেটের ভেতর বহন করতেন তিনি",
        "image_urls": "https://tds-images-bn.thedailystar.net/sites/default/files/styles/big_202/public/images/2022/11/06/shphikul-islaam.jpg",
        "content": null,
        "author": "নিজস্ব সংবাদদাতা, সাভার",
        "meta_description": "কক্সবাজারের টেকনাফ উপজেলার বাসিন্দা শফিকুল ইসলাম (৩৮)। তিনি ১ হাজার পিস ইয়াবা ট্যাবলেট নিয়মিত পেটের ভেতর বহন করতেন।",
        "keywords": [
            " আমিনবাজার",
            "",
            " কক্সবাজার",
            " টেকনাফ",
            " সাভার",
            " চোরাকারবারি",
            " মাদক",
            "ইয়াবা"
        ],
        "published_date": "2022-11-06T09:30:00",
        "updated_date": "2022-11-06T09:33:00",
        "source": "The Daily Star Bangla",
        "last_scraped": "2024-11-26T15:48:41.575893"
    },
    {
        "url": "https://bangla.thedailystar.net/news/bangladesh/news-410451",
        "news_type": "crime",
        "news_subcategory": "drugs",
        "media_type": "Newspaper",
        "title": "বাংলাদেশ ভৌগোলিক কারণে মাদক সমস্যার কবলে পড়েছে: স্বরাষ্ট্রমন্ত্রী",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/11/home-minister-wb_0.jpg",
        "content": "স্বরাষ্ট্রমন্ত্রী আসাদুজ্জামান খান কামাল জাতীয় সংসদে বলেছেন, বাংলাদেশ মাদক উৎপাদনকারী দেশ না হয়েও ভৌগোলিক কারণে মাদক সমস্যার কবলে পড়েছে।\nআজ রোববার জাতীয় পার্টির রুস্তম আলী ফরাজীর এক প্রশ্নের জবাবে স্বরাষ্ট্রমন্ত্রী আসাদুজ্জামান খান বলেন, 'আমাদের দেশে অবৈধ মাদক প্রবেশ করে পার্শ্ববর্তী দেশ থেকে। আলোচিত ইয়াবা আসে মিয়ানমার থেকে। ভারত থেকে গাঁজা, ফেনসিডিল, হেরোইন ও ইনজেক্টিং ড্রাগ অনুপ্রবেশ করে।'\nমাদক ব্যবসার সঙ্গে জড়িত সিন্ডিকেট ও গডফাদারদের তালিকা করে তাদের বিরুদ্ধে ব্যবস্থা গ্রহণ করা হয়েছে বলেও জানান তিনি।\nস্বরাষ্ট্রমন্ত্রী বলেন, '২০২১ সালে ৯৩ হাজার ১৯০টি মামলা দায়েরপূর্বক ১ লাখ ২২ হাজার ১৫২ জন অবৈধ মাদক চোরাকারবারিকে গ্রেপ্তার করে আইনের আওতায় আনা হয়েছে।'\nমন্ত্রী আরও বলেন, '২০২২ সালের আগস্ট পর্যন্ত ৬৬ হাজার ৫৫৪টি মামলা দায়ের করে ৮৩ হাজার ১২৩ জন অবৈধ মাদক চোরাকারবারিকে গ্রেপ্তার করে আইনের আওতায় আনা হয়েছে।'\nস্পিকার শিরীন শারমিন চৌধুরীর সভাপতিত্বে অনুষ্ঠিত সংসদের বৈঠকে প্রশ্নোত্তর পর্ব টেবিলে উত্থাপিত হয়।",
        "author": "স্টার অনলাইন রিপোর্ট",
        "meta_description": "স্বরাষ্ট্রমন্ত্রী আসাদুজ্জামান খান কামাল জাতীয় সংসদে বলেছেন, বাংলাদেশ মাদক উৎপাদনকারী দেশ না হয়েও ভৌগোলিক কারণে মাদক সমস্যার কবলে পড়েছে।",
        "keywords": [
            " মাদক",
            " আসাদুজ্জামান খান কামাল",
            " সংসদ",
            "স্বরাষ্ট্রমন্ত্রী"
        ],
        "published_date": "2022-10-30T20:22:00",
        "updated_date": "2022-10-30T20:22:00",
        "source": "The Daily Star Bangla",
        "last_scraped": "2024-11-26T15:48:42.327179"
    },
    {
        "url": "https://bangla.thedailystar.net/%E0%A6%B8%E0%A6%82%E0%A6%AC%E0%A6%BE%E0%A6%A6/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6/%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8/%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE-%E0%A6%B8%E0%A6%BF%E0%A6%9F%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%AE%E0%A6%BE%E0%A6%A6%E0%A6%95%E0%A7%87%E0%A6%B0-%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%AA%E0%A7%83%E0%A6%B7%E0%A7%8D%E0%A6%A0%E0%A6%AA%E0%A7%8B%E0%A6%B7%E0%A6%95%E0%A6%87-%E0%A6%86-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-348561",
        "news_type": "crime",
        "news_subcategory": "drugs",
        "media_type": "Newspaper",
        "title": "মাদকের শীর্ষ পৃষ্ঠপোষকই আ. লীগের প্রার্থী",
        "image_urls": "https://tds-images-bn.thedailystar.net/sites/default/files/styles/very_big_201/public/images/2022/05/16/bangla_2-01.jpg",
        "content": "মাদকের বিরুদ্ধে জিরো টলারেন্স ঘোষণা করেছেন প্রধানমন্ত্রী শেখ হাসিনা ও তার সরকার। তবে, কুমিল্লা সিটি করপোরেশন নির্বাচনে ক্ষমতাসীন আওয়ামী লীগ মেয়র প্রার্থী হিসেবে বেছে নিয়েছে অবৈধ মাদক চোরাকারবারের শীর্ষ তালিকাভুক্ত পৃষ্ঠপোষককে।\nজেলার মাদক চোরাকারবারিদের ১৬ জন পৃষ্ঠপোষকের তালিকায় প্রথম নামটিই আরফানুল হক রিফাতের।\nগোয়েন্দা সংস্থার সহযোগিতায় প্রধানমন্ত্রীর কার্যালয় থেকে দেশের মাদক চোরাকারবারি, তাদের পৃষ্ঠপোষক ও এর সঙ্গে সংশ্লিস্ট আইনশৃঙ্খলা রক্ষাকারী বাহিনীর সদস্যদের তালিকা করা হয়।\n২০১৮ সালের ৯ জানুয়ারি প্রধানমন্ত্রীর কার্যালয় স্বরাষ্ট্র মন্ত্রণালয়কে চট্টগ্রাম বিভাগের তালিকাসহ একটি চিঠি পাঠায় এবং যাচাই-বাছাইয়ের পর তালিকাভুক্তদের বিরুদ্ধে ব্যবস্থা নেওয়ার অনুরোধ জানায়।\nদ্য ডেইলি স্টারের কাছে তালিকার একটি কপি রয়েছে। তাতে মনোহোরপুর এলাকার বাসিন্দা রিফাতকে কুমিল্লা শহর আওয়ামী লীগের সাধারণ সম্পাদক হিসেবে উল্লেখ করা হয়েছে।\nদলটির স্থানীয় সরকার মনোনয়ন বোর্ড গত শুক্রবার গণভবনে এক বৈঠকে কুমিল্লা সিটি নির্বাচনে রিফাতের মনোনয়ন চূড়ান্ত করে। এই বৈঠকে সভাপতিত্ব করেন আওয়ামী লীগের সভাপতি ও প্রধানমন্ত্রী শেখ হাসিনা।\nদলীয় সূত্রে জানা গেছে, রিফাত কুমিল্লা জেলা যুবলীগের সাবেক সিনিয়র সহ-সভাপতি ও বর্তমানে যুবলীগ কেন্দ্রীয় কমিটির সদস্য। তিনি কুমিল্লা-৬ আসনে আওয়ামী লীগের সংসদ সদস্য এ কে এম বাহাউদ্দিন বাহারের ঘনিষ্ঠ ব্যক্তি।\nবাহাউদ্দিন বাহারের সভাপতিত্বে কুমিল্লা শহর আওয়ামী লীগের একটি বিশেষ বর্ধিত সভায়, ১৫ জুন অনুষ্ঠেয় সিটি করপোরেশন নির্বাচনে রিফাতকে দলের মেয়র প্রার্থী হিসেবে মনোনীত করতে দলের কেন্দ্রীয় কমিটির কাছে প্রস্তাব পাঠায়।\nরিফাতের ঘনিষ্ঠ সূত্র ও আওয়ামী লীগের সংশ্লিষ্টরা অভিযোগ করেছেন, মাদক চোরাকারবার থেকে কমিশন পাওয়ার কারণে তিনি স্থানীয় মাদক চোরাকারবারি ও অপরাধীদের সঙ্গে যোগাযোগ রক্ষা করেন।\nতবে দ্য ডেইলি স্টার প্রত্যক্ষভাবে এসব অভিযোগের সত্যতা যাচাই করতে পারেনি।\n২০১৯ সালের ২৬ অক্টোবর কুমিল্লার একটি সংবাদমাধ্যম জানায়, পিস্তল, দেশীয় অস্ত্র ও ৭৮টি গুলিসহ র‌্যাবের হাতে আটক হওয়া জাহিদ ইকবাল শরিফুলের সঙ্গে রিফাতের ঘনিষ্ঠ সম্পর্ক রয়েছে।\nতবে রিফাতের দাবি, তার বিরুদ্ধে আনা অভিযোগ 'ষড়যন্ত্র' ছাড়া আর কিছুই নয়।\nএ বিষয়ে আওয়ামী লীগের স্থানীয় সরকার মনোনয়ন বোর্ডের সদস্য ও দলটির যুগ্ম সাধারণ সম্পাদক মাহবুবুল আলম হানিফের সঙ্গে যোগাযোগ করা হলে তিনি বলেন, 'আমরা তাকে একজন নিবেদিত প্রাণ ও পরীক্ষিত নেতা হিসেবেই চিনি।'\nতিনি আরও বলেন, 'রিফাত ছাত্রলীগ থেকে আওয়ামী লীগের রাজনীতিতে যোগ দেন। দল যখন সংকটে ছিল, তখন তিনি ছিলেন আওয়ামী লীগের একনিষ্ঠ নেতা।'\nহানিফ আরও বলেন, 'বিএনপি সরকার তার বিরুদ্ধে অনেক মিথ্যা মামলা করেছে। আমি জানি না, ওই তালিকা তৈরির সময় ওই মামলাগুলো বিবেচনা করা হয়েছিল কি না।'\nপ্রধানমন্ত্রীর কার্যালয় থেকে এই তালিকা তৈরি করা হয়েছে বলে জানানো হলে হানিফ বলেন, এ বিষয়ে তার কোনো ধারণা নেই।\nকুমিল্লার পুলিশ সুপার ফারুক আহমেদ জানান, এ ধরনের কোনো তালিকা সম্পর্কে তিনি অবগত নন।\nএ বিষয়ে জানতে সংসদ সদস্য বাহাউদ্দিন বাহারকে ফোন করা হলে তিনি ধরেননি।\nস্বরাষ্ট্র মন্ত্রণালয়ের সুরক্ষা সেবা বিভাগের সচিব মোকাব্বির হোসেন বলেন, প্রধানমন্ত্রীর কার্যালয়ের চিঠিটি না দেখে এ বিষয়ে তিনি কোনো মন্তব্য করতে পারবেন না।\nকুমিল্লা সিটি নির্বাচনে আওয়ামী লীগের মনোনয়নপ্রত্যাশী ১৪ জনের একজন মাসুদ পারভেজ ইমরান। তিনি বলেন, 'মনোনয়ন চূড়ান্ত করার সময় কিছু ভুল হতে পারে। আমি আশা করি প্রধানমন্ত্রী বিষয়টি জানার পর সঠিক সিদ্ধান্ত নেবেন।'\nআইন প্রয়োগকারী সংস্থার মতে, কুমিল্লা জেলার সঙ্গে ভারতের ১০৬ কিলোমিটার সীমানা দিয়ে বাংলাদেশে মাদক চোরাচালান করা হয়।\nঅনুবাদ করেছেন আব্দুল্লাহ আল আমীন",
        "author": "রাশিদুল হাসান, খালিদ বিন নজরুল",
        "meta_description": "মাদকের বিরুদ্ধে জিরো টলারেন্স ঘোষণা করেছেন প্রধানমন্ত্রী শেখ হাসিনা ও তার সরকার। তবে, কুমিল্লা সিটি করপোরেশন নির্বাচনে ক্ষমতাসীন আওয়ামী লীগ মেয়র প্রার্থী হিসেবে বেছে নিয়েছে অবৈধ মাদক চোরাকারবারের শীর্ষ তালিকাভুক্ত পৃষ্ঠপোষককে।",
        "keywords": [
            "কুমিল্লা সিটি নির্বাচন",
            " মাদক",
            " জিরো টলারেন্স",
            " আ. লীগের প্রার্থী"
        ],
        "published_date": "2022-05-16T12:48:00",
        "updated_date": "2022-06-14T14:50:00",
        "source": "The Daily Star Bangla",
        "last_scraped": "2024-11-26T15:48:42.938389"
    },
    {
        "url": "https://bangla.thedailystar.net/news/bangladesh/news-398006",
        "news_type": "crime",
        "news_subcategory": "drugs",
        "media_type": "Newspaper",
        "title": "‘মাদক নেন চিকিৎসক, সাংবাদিক, ইঞ্জিনিয়ার, আমরাও নিয়ে থাকি’",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/26/sbraassttrmntrii.jpg",
        "content": "স্বরাষ্ট্রমন্ত্রী আসাদুজ্জামান খান কামাল বলেছেন, 'সাংবাদিক, পুলিশ ও আমাদের মতো বিত্তবানরা মাদক সাপ্লাই করেন। যারা করেন তাদের সবাইকে আমরা আইনের আওতায় নিয়ে আসি। কেউ বাদ যায় না।'\nসোমবার দুপুরে রাজধানীর সিরডাপ মিলনায়তনে আয়োজিত 'মাদকাসক্তি নিরাময়ে বেসরকারি খাতের ভূমিকা' শীর্ষক গোলটেবিল সেমিনারে প্রধান অতিথির বক্তব্যে তিনি এসব কথা বলেন।\nস্বরাষ্ট্রমন্ত্রী বলেন, 'আপনি জেলখানায় গিয়ে দেখুন মাদকের মামলায় পুলিশের সদস্য যেমন আছে, র‍্যাবের সদস্যও আছে। তেমন অন্য ব্যবসায়ীরাও আছে। পুলিশ বলে তার জন্য আইন আলাদা হবে বিষয়টি এমন নয়।'\nডোপ টেস্টের প্রসঙ্গ উল্লেখ করে স্বরাষ্ট্রমন্ত্রী বলেন, 'পুলিশে যারা মাদক নেয়, তাদের ডোপ টেস্ট করা হচ্ছে। ডোপ টেস্টে পজিটিভ হলে তাকে সাসপেন্ড করা হচ্ছে। এই জায়গাটাতে আমরা খুব কঠিন অবস্থানে চলে আসছি।'\nমন্ত্রী আরও বলেন, 'চাকরির শুরুতে যারা সিলেক্টেড হবে তাদের ডোপ টেস্ট করার প্রচলন পুরোপুরি নিতে যাচ্ছি। পুলিশ-বিজিবি সব জায়গায় ডোপ টেস্টের প্রচলন আছে। এছাড়া বিশ্ববিদ্যালয়ের শিক্ষার্থীরা মাদকাসক্ত হচ্ছে।'\nআসাদুজ্জামান খান কামাল বলেন, 'চিকিৎসকরা নাকি সবচেয়ে বেশি মাদক গ্রহণ করেন। তবে বিষয়টি আমার জানা নেই। নেশা করে মাদক নেন চিকিৎসক, সাংবাদিক, ইঞ্জিনিয়ার, আমরাও নিয়ে থাকি। চিকিৎসরা মাদক নেবে না এমন তো কথা নেই। তারা তো আলাদা জাতি না। দুয়েকজন পথভ্রষ্ট হতে পারে।'\nমাদকের চাহিদা হ্রাস করতে হলে সবাইকে এগিয়ে আসতে হবে উল্লেখ করে স্বরাষ্ট্রমন্ত্রী বলেন, 'মাদকের কুফল সম্পর্কে সচেতন হতে হবে। আমরা ২০৪১ সালের মধ্যে যে স্বপ্ন দেখছি, এই যে আমাদের উন্নয়ন, তার সব বরবাদ হয়ে যাবে যদি মাদকের ভয়াবহতা থেকে আমাদের ভবিষ্যৎ প্রজন্মকে রক্ষা করতে না পারি।'\nমন্ত্রী বলেন, 'আমাদের সন্তানরা অত্যন্ত মেধাবী। সেই প্রজন্মকে যদি মাদকাসক্তি থেকে রক্ষা করতে না পারি তাহলে আমাদের স্বপ্ন অবাস্তবই থেকে যাবে। মাদকের চাহিদা কমাতে হলে গণমাধ্যমের অনেকখানি গুরুত্ব আছে।'\nতিনি বলেন, 'আমরা মাদকের চাহিদা হ্রাসে শুধু ক্রোড়পত্র দেই না, আমরা ছোট ছোট টিভিসি বানাচ্ছি। প্রত্যেকটি জেলায় মাদকদ্রব্য নিয়ন্ত্রণ অধিদপ্তরের জনবল ও সক্ষমতা বৃদ্ধি করছি, ল্যাবও হয়েছে।'\nঅসাধু লোক সব জায়গায় আছে উল্লেখ করে মন্ত্রী বলেন, 'হেরোইন উদ্ধারের পর নাকি পরীক্ষা করার পর পাউডার হয়ে যায়। অস্বীকার করছি না। কারণ শুধু পোর্টে কিংবা পুলিশে নয়, সব জায়গাতেই খারাপ অসাধু মানুষ আছে। আমরা শক্তিশালী মাদকদ্রব্য নিয়ন্ত্রণ আইন করেছি।'\n'সারা বাংলাদেশে জেলখানার ক্যাপাসিটি আছে ৪১ হাজার প্লাস। কিছুদিনের মধ্যে এটা আরও বাড়বে। কিন্তু সবসময় থাকে ৮০ থেকে লাখের বেশি। এরমধ্যে ৬০ শতাংশই মাদক ব্যবসায়ী। বিচারের সময় সাক্ষী পাওয়া যায় না। আর আমাদের লম্বা জট লেগেছে মামলার। সেখানে এই মাদক মামলা হারিয়ে যায়। আমরা বিশেষ ট্রাইব্যুনাল চাইছিলাম মাদক মামলার জন্য, যদিও আমরা সেটা এখনও পাইনি। যদি শাস্তিটা দৃশ্যমান হতো তাহলে ডিমান্ড হ্রাস ও সাপ্লাই কমে যেত,' যোগ করেন তিনি।\nমন্ত্রী বলেন, 'মাদকের সাপ্লাই কমাতে বিজিবি, কোস্টগার্ডের সক্ষমতা ও জনবল বৃদ্ধি করা হচ্ছে। বর্ডারে আমরা এখন অনেক কিছু করছি। টেকনাফে দেখেন নাফ নদীর যে বর্ডার তা দুর্গম। সেখানে বিওপি থেকে বিওপি যেতে সময় লাগে। আমরা সেন্সর লাগাচ্ছি সব বর্ডারে। হেলিকপ্টার টহলের ব্যবস্থা করছি, যেন মাদক সাপ্লাই বন্ধ করা সম্ভব হয়। বাংলাদেশে ৬০-৭০ লাখ মাদকাসক্ত। এজন্য ভালো হাসপাতাল নেই। আমাদের মাদকাসক্তি নিরাময় কেন্দ্রগুলোতে অভিজ্ঞ ডাক্তার নাই, সাইক্রিয়াটিস্ট নাই। তেজগাঁও সরকারি মাদক নিরাময় কেন্দ্রে উচ্চ ও মধ্যবিত্ত কেউ যায় না।'\nবেসরকারি খাতে মাদকাসক্তি নিরাময় কেন্দ্র চালুর জন্য সরকারিভাবে সহায়তা করার আশ্বাস দেন তিনি।",
        "author": "ইউএনবি, ঢাকা",
        "meta_description": "স্বরাষ্ট্রমন্ত্রী আসাদুজ্জামান খান কামাল বলেছেন, 'সাংবাদিক, পুলিশ ও আমাদের মতো বিত্তবানরা মাদক সাপ্লাই করেন। যারা করেন তাদের সবাইকে আমরা আইনের আওতায় নিয়ে আসি। কেউ বাদ যায় না।'",
        "keywords": [
            "",
            "মাদক",
            " ইঞ্জিনিয়ার",
            " সাংবাদিক",
            " ডোপ টেস্ট",
            " স্বরাষ্ট্রমন্ত্রী",
            " চিকিৎসক",
            " পুলিশ"
        ],
        "published_date": "2022-09-26T22:26:00",
        "updated_date": "2022-09-26T23:14:00",
        "source": "The Daily Star Bangla",
        "last_scraped": "2024-11-26T15:48:43.562822"
    },
    {
        "url": "https://bangla.thedailystar.net/news/bangladesh/crime-justice/news-410321",
        "news_type": "crime",
        "news_subcategory": "drugs",
        "media_type": "Newspaper",
        "title": "ফেনীতে মাদক মামলায় যুবকের যাবজ্জীবন",
        "image_urls": "https://tds-images-bn.thedailystar.net/sites/default/files/styles/big_202/public/images/2022/08/02/court.jpg",
        "content": "ফেনীতে মাদক মামলায় মো. ইসমাইল (৩৬) নামে এক যুবককে যাবজ্জীবন কারাদণ্ড দিয়েছেন আদালত। আজ রোববার দুপুরে ফেনীর অতিরিক্ত দায়রা জজ সৈয়দ মো. কায়সার মোশাররফ ইউসুফ আসামির উপস্থিতিতে এ রায় ঘোষণা করেন।\nবিচারিক আদালতের সিনিয়র সহকারী কৌঁসুলি দ্বিজেন্দ্র কুমার কংস বণিক দ্য ডেইলি স্টারকে তথ্যের সত্যতা নিশ্চিত করেছেন। তিনি বলেন, আদালত আসামিকে যাবজ্জীবন সশ্রম কারাদণ্ডের পাশাপাশি ৫ হাজার টাকা জরিমানা, অনাদায়ে আরও এক মাসের বিনা শ্রম কারাদণ্ড দিয়েছেন।\nইসমাইল ফেনী সদর উপজেলার পূর্ব কাছাড় গ্রামের আলী নেওয়াজের ছেলে।\nসূত্র জানায়, ২০১৪ সালের ১১ এপ্রিল সন্ধ্যায় ইসমাইলকে ২৫ বোতল ফেনসিডিলসহ আটক করা হয়। পরবর্তীতে পুলিশের গোয়েন্দা শাখার তৎকালীন সহকারী উপপরিদর্শক (এএসআই) দুর্লভ চন্দ্র দাস বাদী হয়ে ফেনী সদর মডেল থানায় মাদকদ্রব্য নিয়ন্ত্রণ আইনের ১৯(১) এর ৩(খ) ধারায় মামলা দায়ের করেন। তদন্ত শেষে ওই বছরের ৩০ এপ্রিল আসামির বিরুদ্ধে আদালতে অভিযোগপত্র জমা দেয় পুলিশ। ২০১৫ সালের ৩০ এপ্রিল আদালত অভিযোগ গঠন করেন। শুনানিকালে আদালতে ৮ জন সাক্ষ্য দেন।",
        "author": "নিজস্ব সংবাদদাতা, ফেনী",
        "meta_description": "ফেনীতে মাদক মামলায় মো. ইসমাইল (৩৬) নামে এক যুবককে যাবজ্জীবন কারাদণ্ড দিয়েছেন আদালত। আজ রোববার দুপুরে ফেনীর অতিরিক্ত দায়রা জজ সৈয়দ মো. কায়সার মোশাররফ ইউসুফ আসামির উপস্থিতিতে এ রায় ঘোষণা করেন।",
        "keywords": [],
        "published_date": "2022-10-30T15:19:00",
        "updated_date": "2022-10-30T15:19:00",
        "source": "The Daily Star Bangla",
        "last_scraped": "2024-11-26T15:48:44.087184"
    },
    {
        "url": "https://bangla.thedailystar.net/%E0%A6%B8%E0%A6%82%E0%A6%AC%E0%A6%BE%E0%A6%A6/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6/%E0%A7%AE%E0%A7%A6-%E0%A6%B2%E0%A6%BE%E0%A6%96-%E0%A6%AE%E0%A6%BE%E0%A6%A6%E0%A6%95%E0%A6%BE%E0%A6%B8%E0%A6%95%E0%A7%8D%E0%A6%A4%E0%A7%87%E0%A6%B0-%E0%A7%AA%E0%A7%AE-%E0%A6%B6%E0%A6%A4%E0%A6%BE%E0%A6%82%E0%A6%B6-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BF%E0%A6%A4-%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-364281",
        "news_type": "crime",
        "news_subcategory": "drugs",
        "media_type": "Newspaper",
        "title": "৮০ লাখ মাদকাসক্তের ৪৮ শতাংশ শিক্ষিত: স্বরাষ্ট্রমন্ত্রী",
        "image_urls": "https://tds-images-bn.thedailystar.net/sites/default/files/styles/big_202/public/images/2022/06/26/home_minister.jpg",
        "content": "দেশে মাদকের ভয়বহতা রোধে সবাইকে এগিয়ে আসার আহ্বান জানিয়েছেন স্বরাষ্ট্রমন্ত্রী আসাদুজ্জামান খান কামাল। তিনি বলেন, প্রথমেই মা-বাবার নজর থাকতে হবে। সবার নজর থাকতে হবে, আমাদের ভবিষ্যত প্রজন্ম যেন পথ না হারায়।\nআজ রোববার বিকেলে এক অনুষ্ঠানে অংশ নিয়ে তিনি এ আহ্বান জানান।\nপরিসংখ্যান তুলে ধরে স্বরাষ্ট্রমন্ত্রী বলেন, এখন পর্যন্ত আমাদের হিসাবে আছে, বাংলাদেশে প্রায় ৭ দশমিক ৫ থেকে ৮ মিলিয়ন মাদকাসক্ত রয়েছে। কারো কারো পরিসংখ্যানে এটা আরও বেশি। মোট মাদকাসক্তের মধ্যে ৪৮ শতাংশ শিক্ষিত, ৪০ শতাংশ অশিক্ষিত। কারাগারে যারা অন্তরীণ আছে এর অধিকাংশ মাদক চোরাকারবারি কিংবা দীর্ঘ দিন মাদক আদান-প্রদান করছেন।\nতিনি বলেন, আমরা কাউকে ছাড় দিচ্ছি না। আমরা আইন সংশোধন করেছি, আমাদের বিচারের ব্যবস্থা আরও দ্রুত যাতে হয় তারও ব্যবস্থা আমরা করেছি। সব চেয়ে আশঙ্কার বিষয় মাদকসেবীদের ৮০ শতাংশ যুবক। এই ভয়ঙ্কর দিকটাকে যে কোনো মূল্যে অ্যাড্রেস করতে হবে। প্রধানমন্ত্রী সে জন্য জিরো টলারেন্সের কথা বলেছেন।\nসবাইকে এগিয়ে আসার আহ্বান জানিয়ে স্বরাষ্ট্রমন্ত্রী বলেন, এটা জানা সবার দায়িত্ব আপনার ছেলে কী করে, আপনার প্রতিবেশীর ছেলেটা কী করে। মাদকের সঙ্গে জড়িত হলে আইনশৃঙ্খলা রক্ষাকারী বাহিনীকে সঙ্গে সঙ্গে খবর দেন। আপনারা নিজের কর্তব্য এভাবে পালন করুন না হলে আমাদের স্বপ্ন চুড়মার হয়ে যাবে।\nতিনি আরও বলেন, মাদকাসক্তদের মধ্যে অধিকাংশ ইয়াবা ও হেরোইন সেবী। এখন নতুন একটা ড্রাগ এসেছে আইস। আমরা সীমান্ত নিয়ন্ত্রণে নেওয়ার প্রচেষ্টা নিচ্ছি। কিন্তু এই ব্যবসা এতই লাভজনক, কাজে এই ব্যবসায় অনেকেই প্রলুব্ধ হয় এবং বেছে নেয় নিজেদের জীবিকার জন্য। তাদের গন্তব্য হয় আমাদের কারাগারে হবে নতুবা ধুঁকে ধুঁকে তাদের জীবনের শেষ দিন গুনতে হবে।\nগত বছর ২১ হাজার ৯৯২ জনের বিরুদ্ধে ২০ হাজার ৫৯২টি মামলা হয়েছে বলেও জানান স্বরাষ্ট্রমন্ত্রী।",
        "author": "স্টার অনলাইন রিপোর্ট",
        "meta_description": "দেশে মাদকের ভয়বহতা রোধে সবাইকে এগিয়ে আসার আহ্বান জানিয়েছেন স্বরাষ্ট্রমন্ত্রী আসাদুজ্জামান খান কামাল। তিনি বলেন, প্রথমেই মা-বাবার নজর থাকতে হবে। সবার নজর থাকতে হবে, আমাদের ভবিষ্যত প্রজন্ম যেন পথ না হারায়।",
        "keywords": [],
        "published_date": "2022-06-26T16:25:00",
        "updated_date": "2022-06-26T16:41:00",
        "source": "The Daily Star Bangla",
        "last_scraped": "2024-11-26T15:48:44.678886"
    },
    {
        "url": "https://bangla.thedailystar.net/news/bangladesh/news-404626",
        "news_type": "crime",
        "news_subcategory": "drugs",
        "media_type": "Newspaper",
        "title": "দ্রুত তামাক নিয়ন্ত্রণ আইন সংশোধনের দাবিতে মানববন্ধন",
        "image_urls": "https://tds-images-bn.thedailystar.net/sites/default/files/styles/big_202/public/images/2022/10/15/picture-1_human_chain_15_october_2022.jpg",
        "content": "অবিলম্বে তামাক নিয়ন্ত্রণ আইন সংশোধন প্রক্রিয়া সম্পন্ন করার দাবিতে প্রতীকী মরদেহের কফিন নিয়ে জাতীয় প্রেসক্লাবের সামনে মানববন্ধন কর্মসূচি পালন করেছে প্রজ্ঞা (প্রগতির জন্য জ্ঞান), অ্যান্টি টোব্যাকো মিডিয়া এলায়েন্স (আত্মা) এবং প্রত্যাশা মাদক বিরোধী সংগঠন।\nআজ শনিবার এ কর্মসূচি পালিত হয়। \nএ সময় বক্তারা বলেন, বাংলাদেশে বছরে তামাকজনিত বিভিন্ন রোগে ১ লাখ ৬১ হাজার মানুষ মারা যায়। আইন সংশোধনে যত দেরি হবে, তামাকজনিত মৃত্যু ততই বাড়তে থাকবে।\nমানববন্ধন শেষে আয়োজকদের পক্ষ থেকে স্বাস্থ্যসেবা বিভাগের সচিব বরাবর স্মারকলিপি দেওয়া হয়।\nমানববন্ধন কর্মসূচিতে বক্তারা আরও বলেন, তামাকের ব্যবহার হ্রাসে সংশোধনীর মাধ্যমে তামাক নিয়ন্ত্রণ আইন শক্তিশালীকরণের উদ্যোগ গ্রহণ করেছে স্বাস্থ্য ও পরিবার কল্যাণ মন্ত্রণালয়। ইতোমধ্যে খসড়া সংশোধনী প্রস্তুত, ওয়েবসাইটে প্রকাশ এবং অংশীজনের মতামত গ্রহণের কাজ শেষ হয়েছে। কিন্তু তামাক কোম্পানিগুলো সরকারের এই মহতি উদ্যোগকে বাধাগ্রস্ত করতে নানাবিধ ভিত্তিহীন ও মিথ্যা তথ্য প্রচার করছে।\nবিশ্ব স্বাস্থ্য সংস্থার এফসিটিসিতে স্বাক্ষরকারী দেশ হিসেবে বাংলাদেশ সরকার তামাক নিয়ন্ত্রণ নীতিমালা ও পদক্ষেপগুলোকে তামাক কোম্পানির ব্যবসায়িক ও অন্যান্য স্বার্থ থেকে সুরক্ষায় অঙ্গীকারবদ্ধ। বিশেষ করে এফসিটিসি আর্টিক্যাল ৫.৩ এ তামাক নিয়ন্ত্রণের জন্য নীতি প্রণয়ন এবং বাস্তবায়নে সরকারকে তামাক কোম্পানির প্রভাবমুক্ত থাকতে সুপারিশ করা হয়েছে।\nমানববন্ধন কর্মসূচিতে আরও জানানো হয়, বর্তমানে প্রাপ্তবয়স্ক জনগোষ্ঠীর ৩৫ দশমিক ৩ শতাংশ (৩ কোটি ৭৮ লাখ) তামাক ব্যবহার করে। দেশে তামাক ব্যবহারজনিত মৃত্যু ও অসুস্থতায় বছরে ৩০ হাজার ৫৬০ কোটি টাকার আর্থিক ক্ষতি হয়, যা তামাকখাত থেকে অর্জিত রাজস্ব আয়ের চেয়ে অনেক বেশি। তামাক ব্যবহারজনিত এই ক্ষয়ক্ষতি এবং ভয়াবহতা উপলব্ধি করে প্রধানমন্ত্রী শেখ হাসিনা ২০৪০ সালের মধ্যে বাংলাদেশকে তামাকমুক্ত করার প্রত্যয় ব্যক্ত করেছেন এবং এ লক্ষ্য অর্জনে বিশ্ব স্বাস্থ্য সংস্থার ফ্রেমওয়ার্ক কনভেনশন অন টোব্যাকো কন্ট্রোল— এফসিটিসির সঙ্গে সামঞ্জস্য রেখে ২০১৬ সালে তামাক নিয়ন্ত্রণ আইন সংশোধনের নির্দেশনা দিয়েছেন।\nস্বাস্থ্য মন্ত্রণালয়ের পক্ষ থেকে তামাক নিয়ন্ত্রণ আইনের খসড়া সংশোধনীতে যেসব প্রস্তাব অন্তর্ভুক্ত করা হয়েছে, তারমধ্যে আছে সব পাবলিক প্লেস ও পাবলিক পরিবহনে 'ধূমপানের জন্য নির্ধারিত স্থান' রাখার বিধান বিলুপ্ত করা; বিক্রয়স্থলে তামাকজাত দ্রব্য বা প্যাকেট প্রদর্শন নিষিদ্ধ করা; তামাক কোম্পানির সামাজিক দায়বদ্ধতা কর্মসূচিতে অংশগ্রহণ সম্পূর্ণভাবে নিষিদ্ধ করা; সব ধরনের খুচরা বা খোলা তামাকজাত দ্রব্য বিক্রয় নিষিদ্ধ করা; ই-সিগারেট, ভ্যাপিং, হিটেড টোব্যাকো প্রোডাক্টসহ এ ধরনের সব পণ্য উৎপাদন, আমদানি বেচাকেনা নিষিদ্ধ করা; তামাকজাত দ্রব্যের প্যাকেট বা মোড়কে সচিত্র স্বাস্থ্য সতর্কবার্তার আকার ৫০ শতাংশ থেকে বৃদ্ধি করে ৯০ শতাংশ করা ইত্যাদি।\nক্যাম্পেইন ফর টোব্যাকো ফ্রি কিডসের (সিটিএফকে) সহায়তায় মানববন্ধন কর্মসূচিতে স্বাস্থ্য সুরক্ষা ফাউন্ডেশন, টিসিআরসি, ডরপ, ন্যাশনাল হার্ট ফাউন্ডেশন, নাটাব, ধূমপান মাদক ও দুর্নীতি বিরোধী ফাউন্ডেশন, ঢাকা আহছানিয়া মিশনসহ বিভিন্ন তামাকবিরোধী সংগঠনের প্রতিনিধিরা অংশ নেন।  ",
        "author": "স্টার অনলাইন রিপোর্ট",
        "meta_description": "অবিলম্বে তামাক নিয়ন্ত্রণ আইন সংশোধন প্রক্রিয়া সম্পন্ন করার দাবিতে প্রতীকী মরদেহের কফিন নিয়ে জাতীয় প্রেসক্লাবের সামনে মানববন্ধন কর্মসূচি পালন করেছে প্রজ্ঞা (প্রগতির জন্য জ্ঞান), অ্যান্টি টোব্যাকো মিডিয়া এলায়েন্স (আত্মা) এবং প্রত্যাশা মাদক বিরোধী সংগঠন।",
        "keywords": [],
        "published_date": "2022-10-15T18:55:00",
        "updated_date": "2022-10-15T18:57:00",
        "source": "The Daily Star Bangla",
        "last_scraped": "2024-11-26T15:48:45.263555"
    },
    {
        "url": "https://bangla.thedailystar.net/news/bangladesh/news-511576",
        "news_type": "crime",
        "news_subcategory": "drugs",
        "media_type": "Newspaper",
        "title": "ড্যান্ডিতে ডুবছে পথশিশুদের জীবন",
        "image_urls": "https://tds-images-bn.thedailystar.net/sites/default/files/styles/big_202/public/images/2023/09/04/dandy.jpg",
        "content": "১০ বছরের রানার বাড়ি কুমিল্লার শাসনগাছায়। রাত ১০টার পর ঢাকার ফার্মগেটের আনন্দ সিনেমা হলের সামনে সিটি করপোরেশনের ময়লার ট্রাকে চুক্তি ভিত্তিতে কাজ করে রানা। এই কাজ করে মাসে আয় হয় ৩ হাজার টাকা। তবে পুরো টাকাই উড়ে যায় 'ড্যান্ডি'র পেছনে।\nসম্প্রতি ফার্মগেটে একটি ফুট ওভারব্রিজে ডেইলি স্টারের এই প্রতিবেদকের সঙ্গে কথা হয় রানার। সময়টা তখন পড়ন্ত বিকেল। কথা বলার ফাঁকে বোতলে মুখ ঢুকিতে ড্যান্ডি সেবন করেছিল রানা। পাশেই ওভারব্রিজের মেঝেতে বসে ঝিমাচ্ছিল রাকিব নামের আরেক পথশিশু। রানা জানায় রাকিব তার বন্ধু। একই ওভারব্রিজে শিল্পী ও স্বপ্না নামের আরও দুটি মেয়ে নিজেদের মাঝে গল্পের ফাঁকে পলিথিনে মুখ ঢুকিয়ে ড্যান্ডি সেবন করছিল।\nঘণ্টাখানেক পরে এই প্রতিবেদক আবার ফার্মগেটের সেই ওভারব্রিজে যান। তখন সন্ধ্যা গড়িয়েছে। অন্ধকার ওভারব্রিজে উঠতেই দেখা গেল নোংরা মেঝেতে কাপড় বিছিয়ে মড়ার মতো ঘুমাচ্ছে রানা বাদে বাকিরা। কেবল মুখের সামনে একটা বোতল রেখে নিঃশ্বাসের সঙ্গে তখনো ড্যান্ডি সেবন করছিল রানা। আলাপের এক পর্যায়ে রানা বলে, 'দিনে দুইবার ডান্ডি খাই। ডান্ডি খাইলে বেবাক কিছু ভুইলা থাকন যায়।'\nড্যান্ডি কী\nড্যান্ডি মূলত একধরনের আঠা। ড্যানড্রাইট অ্যাডহেসিভ বা ড্যান্ড্রাইট নামের আঠাটিকেই মাদক সেবীরা ডান্ডি বলে চেনে। এই আঠা দিয়ে নেশা করে তারা। আঠায় থাকা কার্বন-ট্রাই-ক্লোরাইড, টলুইন, অ্যাসিটোন ও বেনজিন স্বাভাবিক তাপমাত্রাতেই বাষ্পে পরিণত হয়। এসব রাসায়নিক শ্বাসের সঙ্গে গ্রহণ করে মাদকসেবি পথশিশুরা। চিকিৎসকরা জানান, ক্রমশ ব্যবহারের কারণে মাদকটি ধীরে ধীরে চরম আসক্তিতে পরিণত হয়।\nউত্তরা আধুনিক মেডিকেল কলেজ ও হাসপাতালের মনরোগবিদ্যা বিভাগের বিভাগীয় প্রধান ডা. সৈয়দ ফাহীম সামস ডেইলি স্টারকে বলেন, 'পথশিশুদের ড্যান্ডি গ্রহণ করার একমাত্র কারণ এটি সস্তা ও সহজলভ্য। পথশিশুরা এটি নাক দিয়ে গ্রহণ করে, এবং একধরনের মনস্তাত্ত্বিক অবসাদে চলে যায়। যাকে তারা সমস্ত কিছু থেকে নিস্তার পাওয়া বলে মনে করছে। একই সঙ্গে তারা মনে করে তারা অতীতকে ভুলতে পারছে। অন্য মাদকের চেয়ে ড্যান্ডির পার্থক্য হলো এটি অন্য ধরনের এক অনুভূতির সৃষ্টি করে, যা আবেগকে ভিন্নভাবে পরিবর্তিত করে। যে কারণে পথশিশুদের মধ্যে এটি জনপ্রিয়। দীর্ঘদিন ব্যবহারের ফলে গুরুতর মানসিক সমস্যার পাশাপাশি শিশুদের শারীরিক জটিলতাও সৃষ্টি হয়।'\nড্যান্ডি কোথায় পাচ্ছে পথশিশুরা\nসম্প্রতি তেজগাঁও রেলস্টেশনে এই প্রতিবেদকের সঙ্গে কয়েকজন মাদকাসক্ত পথশিশুর কথা হয়। তারা জানায়, নেশা করার জন্য আঠাটি তারা মুচির কাছ থেকে কিনে নেয়। তেজগাঁও রেলস্টেশনে এক মুচির সঙ্গে কথা বলে জানা যায়, আঠাটি বিভিন্ন বৈদ্যুতিক যন্ত্রপাতি ও হার্ডওয়্যারের দোকানে বিক্রি হয়। একাধিক হার্ডওয়্যারের দোকানীর সঙ্গে কথা বলে জানা গেছে ড্যানড্রাইট অ্যাডহেসিভ নামের আঠাটি ভারত থেকে আসে। এই আঠা দিয়ে সাধারণত বিভিন্ন ইলেকট্রিক যন্ত্রপাতি, প্লাস্টিকের ব্যবহার্য জিনিসপত্র, চামড়া সহ বিভিন্ন পণ্য জোড়া দেওয়ার কাজ করা হয়। কৌটায় এবং টিউবে দুইভাবেই বিক্রি করা হয় আঠাটি। টিউবের আঠাটির দাম ৩৫ টাকা। তবে কৌটায় পরিমাণে বেশি থাকায় দামও বেশি হয়।\nহার্ডওয়্যার দোকানি আবদুল হামিদ বলেন, টিউবের দাম কম, পরিমাণেও থাকে কম। সে তুলনায় কৌটায় কিনলে লাভ। তাই পথশিশুরা কখনো- কখনো টিউব কিনলেও বেশিরভাগ ক্ষেত্রেই মুচি কিংবা ক্ষুদ্র ইলেকট্রিক পণ্য সারাইয়ের দোকানে কৌটা থেকে ৪০-৫০ টাকার আঠা কিনে থাকে।\nতেজগাঁও রেলস্টেশনে ওসমান নামের এক পথশিশুর সঙ্গে কথা হয় এই প্রতিবেদকের। ওসমান জানায়, 'পরথম পরথম মাথা ঘুরায়। কয়দিন খাওনের পর সইয়া যায়। এরপরে না খাইলে দম আটকাইয়া আহে।'\nআরিফ নামের আরেক পথশিশু জানায়, এই মাদক নিলে ঘোরের মধ্যে চলে যায় তারা।\nড্যান্ডি আসক্তের সংখ্যা\n২০২২ সালে ইউনিসেফের সহায়তায় বাংলাদেশ পরিসংখ্যান ব্যুরোর (বিবিএস) 'পথশিশুদের জরিপ ২০২২' এ পথশিশুদের প্রকৃত সংখ্যা না থাকলেও ইউনিসেফের বিশেষজ্ঞদের আশঙ্কা, দেশে পথশিশুর সংখ্যা ১০ লাখেরও বেশি হতে পারে। বিবিএসের প্রতিবেদনে বলা হয় দেশের মোট পথশিশুর মধ্যে ৪৮ দশমিক ৫ ভাগই ঢাকা বিভাগে থাকে।\nঅন্যদিকে ২০২২ সালে প্রকাশিত মাদকদ্রব্য নিয়ন্ত্রণ অধিদপ্তরের (ডিএনসি) একটি গবেষণায় বলা হয় দেশে ৫৮ শতাংশ পথশিশু মাদকে আসক্ত। ১৪ শতাংশ শিশুর বয়স ১০ বছর হওয়ার আগেই মাদক গ্রহণ করে। তুলনামূলক সহজলভ্য ও সস্তা হওয়ায় পথশিশুদের মধ্যে ৩১ দশমিক ৭ শতাংশ শিশুই গাঁজা সেবন করে। ড্যান্ডিতে আসক্ত ১৫ দশমিক ২ শতাংশ শিশু।\nমাদকদ্রব্য নিয়ন্ত্রণ অধিদপ্তরের গবেষণা ও ইউনিসেফের বিশেষজ্ঞদের তথ্য অনুযায়ী ঢাকাতেই ড্যান্ডিতে আসক্ত পথশিশুর সংখ্যা প্রায় ৭৫ হাজার।\nগবেষণার বিষয়ে জানতে চাইলে মাদকদ্রব্য নিয়ন্ত্রণ অধিদপ্তরের উপ-পরিচালক (নিরোধ শিক্ষা) মো. মানজুরুল ইসলাম ডেইলি স্টারকে বলেন, 'আমাদের গবেষণায় দেখা যায় পথশিশুদের মধ্যে গাঁজা সেবনের প্রবণতা বেশি। তবে ঢাকার পথশিশুরা ড্যান্ডিই বেশি সেবন করে। এখন সে সংখ্যাটি নিশ্চয়ই আরও বেড়েছে। মূলত ৫-১০ বছর বয়সী পথশিশুদের মধ্যেই ড্যান্ডি গ্রহণের প্রবণতা বেশি।'\nসরকারের উদ্যোগ\nপথশিশুদের বিষয়টি সাধারণত দেখে থাকে সমাজসেবা অধিদপ্তর। মাদকাসক্ত পথশিশুদের বিষয়ে সমাজসেবা অধিদপ্তরও একাধিক প্রকল্পের অধীনে বেশ কিছু কাজ করেছে বলে জানান অধিদপ্তরের পরিচালক মোহাম্মদ কামরুল ইসলাম চৌধুরী। ডেইলি স্টারকে তিনি বলেন, 'মাদকাসক্ত পথশিশুদের জন্য আমাদের নানা কার্যক্রম রয়েছে। সারা দেশে সমাজসেবা অধিদপ্তরের ১৩টি শেখ রাসেল শিশু প্রশিক্ষণ ও পুনর্বাসন কেন্দ্র রয়েছে। যেখানে প্রায় ২ হাজার ৬০০ আসন রয়েছে। এই কেন্দ্রগুলো মূলত পথশিশুদের জন্যই করা। এসব কেন্দ্রে মাদকাসক্ত পথশিশুরাও বিনামূল্যে সেবা পেতে পারে। স্থায়ী আবাসের জন্য ভবন নির্মাণাধীন থাকায় এখন এসব কেন্দ্রের কার্যক্রম ভাড়া বাড়িতে পরিচালিত হচ্ছে। ভবন তৈরি হলে কেন্দ্রের আসন সংখ্যা বাড়বে।\nতিনি আরও বলেন, আমরা ৬টি বিভাগে একটি করে মোট ৬টি প্রশিক্ষণ কেন্দ্রের মাধ্যমে পথশিশুদের প্রশিক্ষণ দেওয়া হয়। এভাবে পথশিশুদের পুনর্বাসন করা হয়। আমরা ইউনিসেফের সহযোগিতায় পথশিশুদের একটি ডাটাবেজ তৈরি করছি। এটি শেষ হলে পথশিশুদের সম্পর্কে আমরা পূর্ণাঙ্গ একটি ধারণা পাব।\nকামরুল ইসলাম চৌধুরী আরও বলেন, 'ইউনিসেফের সহযোগিতায় ঢাকায় পথশিশুদের জন্য তাঁবু ভিত্তিক তিনটি শিশু কল্যাণ হাব রয়েছে। এসব হাবে মাদকাসক্ত পথশিশুরা কাউন্সেলিং, পড়াশোনাসহ সব ধরনের সেবা পাচ্ছে। ঢাকার মতো দেশের আরও কয়েকটি সিটি করপোরেশনে এই ধরনের হাব তৈরি হচ্ছে।'\nচিকিৎসাতেও অপর্যাপ্ততা\nমাদকাসক্ত পথশিশুদের পুনর্বাসনের প্রক্রিয়া মহিলা ও শিশু বিষয়ক অধিদপ্তরের অধীনে থাকলেও মাদকাসক্ত শিশুদের চিকিৎসার জন্য তাদের কোনো চিকিৎসাকেন্দ্র নেই। যার ফলে চিকিৎসা নিতে মাদকাসক্ত পথশিশুদের মাদকসেবী নিরাময় কেন্দ্রেই যেতে হয়।\nমাদক নিয়ন্ত্রণ অধিদপ্তরের তথ্য অনুযায়ী মাদকাসক্তদের জন্য দেশে সর্বমোট ৩৬২টি নিরাময় কেন্দ্র আছে। সরকারি ব্যবস্থাপনায় মাদক নিরাময় কেন্দ্রের সংখ্যা চারটি।\nবেসরকারি কেন্দ্রে ৪ হাজার ৮৪৬টি শয্যা থাকলেও সরকারি নিরাময় কেন্দ্রে শয্যা সংখ্যা মাত্র ১৭৯টি; যা প্রয়োজনের তুলনায় ভীষণ অপ্রতুল বলে জানান সংশ্লিষ্টরা। বেসরকারি নিরাময় কেন্দ্র ব্যয়বহুল হওয়ায় পথশিশুদের সেখানে চিকিৎসা নেওয়ার সুযোগ থাকে না।\nপ্রতিকার কি\nপথশিশুদের ড্যান্ডি গ্রহণ থেকে বিরত রাখতে জনসচেতনতাকেই একমাত্র লক্ষ্য হিসেবে মানছে মাদকদ্রব্য নিয়ন্ত্রণ অধিদপ্তর। মাদকদ্রব্য নিয়ন্ত্রণ অধিদপ্তরের উপ-পরিচালক (নিরোধ শিক্ষা) মো. মানজুরুল ইসলাম বলেন, 'পথশিশুরা যেন কোনভাবেই ড্যান্ডি না পায় তাই আমরা নানা ধরনের সচেতনতামূলক কার্যক্রম হাতে নিয়েছি। যেহেতু ড্যান্ডির আঠাটি ক্ষুদ্র ব্যবসায়ীদের জন্য গুরুত্বপূর্ণ ব্যবহার্য পণ্য তাই আমরা এটিকে নিষিদ্ধও করতে পারব না। অন্যদিকে ক্ষুদ্র ব্যবসায়ীদের নিবন্ধন পেলেও মুচি বা রিকশাচালক সহ ক্ষুদ্র পেশাজীবীদের নিবন্ধনের মাধ্যমে এটি দেওয়া সম্ভব হবে না। তাই আমরা বিক্রেতাদের বারবার বলছি তারা যেন কোনভাবেই শিশুদের কাছে এটি বিক্রি না করেন। কখনো আবার এমনও হয় পথশিশুরাই রিকশার গ্যারেজ বা জোড়া দেওয়ার কথা বলে মাদক হিসেবে গ্রহণের জন্য আঠাটি কিনে থাকে। এক্ষেত্রে আমরা বিক্রেতাদের বলেছি তারা যেন বিষয়টি অন্তত যাচাই-বাছাই করেই বিক্রি করেন। এক্ষেত্রে সচেতনতা ছাড়া কোনো বিকল্প নেই।'\nজনস্বাস্থ্যবিদ অধ্যাপক বে-নজীর আহমেদ ডেইলি স্টারকে বলেন, 'পথশিশুদের ড্যান্ডি বা মাদক থেকে বিরত রাখতে হলে সরকারকেই বিশদাকারে ভাবতে হবে। এমনভাবে পরিকল্পনা করতে হবে যেন তারা পূর্বের জায়গায় ফিরে না যায়। এক্ষেত্রে সামাজিক নিরাপত্তা নিশ্চিত করতে হবে। দায়সারা ভাব ছেড়ে সরকারকে এই ধারণা পোষণ করতে হবে যে এটি এক ধরনের ইনভেস্টমেন্ট। চিকিৎসার অপ্রতুলতা এবং তাবৎ বিষয় নিয়েই সরকারকে ভাবতে হবে। এছাড়া প্রতিকার সম্ভব নয়।'",
        "author": "আহমাদ ইশতিয়াক",
        "meta_description": "ড্যান্ডি মূলত একধরনের আঠা। ড্যানড্রাইট অ্যাডহেসিভ বা ড্যান্ড্রাইট নামের আঠাটিকেই মাদক সেবীরা ডান্ডি বলে চেনে। এই আঠা দিয়ে নেশা করে তারা। আঠায় থাকা কার্বন-ট্রাই-ক্লোরাইড, টলুইন, অ্যাসিটোন ও বেনজিন স্বাভাবিক তাপমাত্রাতেই বাষ্পে পরিণত হয়।",
        "keywords": [
            "",
            " পথশিশু",
            " মাদক ও পথশিশু",
            "ড্যান্ডি",
            " ডান্ডি"
        ],
        "published_date": "2023-09-04T21:32:00",
        "updated_date": "2023-09-04T21:32:00",
        "source": "The Daily Star Bangla",
        "last_scraped": "2024-11-26T15:48:45.825928"
    },
    {
        "url": "https://bangla.thedailystar.net/news/bangladesh/news-614706",
        "news_type": "crime",
        "news_subcategory": "drugs",
        "media_type": "Newspaper",
        "title": "মাদকের গডফাদারদের ধরতে হবে: স্বরাষ্ট্র উপদেষ্টা",
        "image_urls": "https://tds-images-bn.thedailystar.net/sites/default/files/styles/big_202/public/images/2024/09/17/home_boss_179.jpg",
        "content": "স্বরাষ্ট্র উপদেষ্টা লেফটেন্যান্ট জেনারেল (অব.) মো. জাহাঙ্গীর আলম চৌধুরী মাদকের গডফাদারদের ধরে আইনের আওতায় আনতে মাদকদ্রব্য নিয়ন্ত্রণ অধিদপ্তরকে নির্দেশ দিয়েছেন।\nউপদেষ্টা আজ সকালে রাজধানীর সেগুনবাগিচায় মাদকদ্রব্য নিয়ন্ত্রণ অধিদপ্তরের ঊর্ধ্বতন কর্মকর্তাদের সঙ্গে মতবিনিময় সভায় এ নির্দেশনা দেন।\nতিনি বলেন, শুধু বাহক নয়, মাদকের সঙ্গে জড়িত বড় বড় গডফাদারদের ধরতে হবে। চলমান যৌথ অভিযানে এ কার্যক্রম জোরদার করতে হবে এবং দৈনিক অগ্রগতির রিপোর্ট প্রদান করতে হবে। এ বিষয়ে সাফল্যের ওপর নির্ভর করে অধিদপ্তরের পারফরম্যান্স মূল্যায়ন করা হবে বলেও তিনি সতর্ক করেন।\nস্বরাষ্ট্র উপদেষ্টা মাদকদ্রব্য নিয়ন্ত্রণ অধিদপ্তরের কর্মকর্তা-কর্মচারীদের ঘুষ, দুর্নীতি থেকে দূরে থাকার আহ্বান জানিয়ে বলেন, দুর্নীতি না কমাতে পারলে এ সরকারের সাফল্য আসবে না। মাদক ভবিষ্যৎ প্রজন্মকে ধ্বংসের মাধ্যমে পরিবার, সমাজ ও রাষ্ট্রের জন্য ভয়াবহ পরিণতি বয়ে আনে। তাই মাদক নির্মূলে অধিদপ্তরের কর্মকর্তা-কর্মচারীদের মানসিকতার পরিবর্তন করে আন্তরিকভাবে কাজ করতে হবে।\nজাহাঙ্গীর আলম চৌধুরী যে কোনো মূল্যে দেশে মাদক নিয়ন্ত্রণ করার ওপর জোর দেন।\nতিনি বলেন, মাদকদ্রব্য নিয়ন্ত্রণ অধিদপ্তরের কর্মকর্তাদের ইউনিফর্ম আছে কিন্তু অস্ত্র বা হাতিয়ার নেই। তাই সফল অভিযান পরিচালনার স্বার্থে তাদের অস্ত্র দেওয়া প্রয়োজন। এ বিষয়ে প্রয়োজনীয় পদক্ষেপ গ্রহণ করা হবে। তাছাড়া যেসব অভিযান পরিচালনার সময় হামলার আশঙ্কা রযেছে, সেসব জায়গায় পুলিশসহ অভিযান পরিচালনার জন্য তিনি পরামর্শ দেন।\nমতবিনিময় সভায় অন্যান্যের মধ্যে উপস্থিত ছিলেন স্বরাষ্ট্র মন্ত্রণালয়ের সুরক্ষা সেবা বিভাগের সিনিয়র সচিব মো. মশিউর রহমান ও মাদকদ্রব্য নিয়ন্ত্রণ অধিদপ্তরের মহাপরিচালক খোন্দকার মোস্তাফিজুর রহমান প্রমুখ।",
        "author": "বাসস, ঢাকা",
        "meta_description": "স্বরাষ্ট্র উপদেষ্টা আজ সকালে রাজধানীর সেগুনবাগিচায় মাদকদ্রব্য নিয়ন্ত্রণ অধিদপ্তরের ঊর্ধ্বতন কর্মকর্তাদের সঙ্গে মতবিনিময় সভায় এ নির্দেশনা দেন।",
        "keywords": [],
        "published_date": "2024-09-17T15:04:00",
        "updated_date": "2024-09-17T15:04:00",
        "source": "The Daily Star Bangla",
        "last_scraped": "2024-11-26T15:48:46.416207"
    },
    {
        "url": "https://bangla.thedailystar.net/%E0%A6%B8%E0%A6%82%E0%A6%AC%E0%A6%BE%E0%A6%A6/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6/%E0%A6%85%E0%A6%AA%E0%A6%B0%E0%A6%BE%E0%A6%A7-%E0%A6%93-%E0%A6%AC%E0%A6%BF%E0%A6%9A%E0%A6%BE%E0%A6%B0/%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE-%E0%A6%B9%E0%A6%B2%E0%A7%87%E0%A6%87-%E0%A6%AE%E0%A7%81%E0%A6%A8%E0%A7%8D%E0%A6%B8%E0%A6%BF%E0%A6%97%E0%A6%9E%E0%A7%8D%E0%A6%9C-%E0%A6%B6%E0%A6%B9%E0%A7%80%E0%A6%A6-%E0%A6%AE%E0%A6%BF%E0%A6%A8%E0%A6%BE%E0%A6%B0%E0%A7%87-%E0%A6%AC%E0%A6%B8%E0%A7%87-%E0%A6%AE%E0%A6%BE%E0%A6%A6%E0%A6%95%E0%A6%B8%E0%A7%87%E0%A6%AC%E0%A7%80%E0%A6%A6%E0%A7%87%E0%A6%B0-%E0%A6%86%E0%A6%A1%E0%A7%8D%E0%A6%A1%E0%A6%BE-314146",
        "news_type": "crime",
        "news_subcategory": "drugs",
        "media_type": "Newspaper",
        "title": "সন্ধ্যা হলেই মুন্সিগঞ্জ শহীদ মিনারে বসে মাদকসেবীদের আড্ডা",
        "image_urls": "https://tds-images-bn.thedailystar.net/sites/default/files/styles/big_202/public/images/2022/02/11/273533314_336068175116306_7723870925442774546_n.jpg",
        "content": "অযত্ন-অবহেলায় থাকা মুন্সিগঞ্জ কেন্দ্রীয় শহীদ মিনার প্রাঙ্গণ এখন মাদকসেবীদের জন্য নিরাপদ স্থানে পরিণত হয়েছে। পর্যাপ্ত আলো না থাকায় সন্ধ্যার পর থেকেই সেখানে মাদকসেবীদের আনাগোনা শুরু হয়। শহীদ মিনারের বেদির পাশেই পড়ে থাকতে দেখা যায় ফেনসিডিলের বোতল।\nআজ শুক্রবার দুপুরে সরেজমিনে গিয়ে দেখা যায়, ৫০টিরও বেশি ফেনসিডিলের বোতল শহীদ মিনারের বেদির পাশে পড়ে আছে। চারপাশে দুর্গন্ধ।\nএ স্থানটিতে রাতে পর্যাপ্ত আলোর ব্যবস্থা নেই। তাই সন্ধ্যা হলেই মাদকসেবীরা আসতে শুরু করে ওই এলাকায়। অথচ শহীদ মিনারের অবস্থান শহরের প্রাণকেন্দ্রে। এর পাশেই অবস্থিত জেলা সরকারি গণগ্রন্থাগার ও জেলা শিল্পকলা একাডেমি। \nপ্রায় সারা বছর এ স্থানে ফেনসিডিলের বোতল পড়ে থাকতে দেখা গেলেও পুলিশকে এ ব্যাপারে ব্যবস্থা নিতে দেখা যায় না। শুধু ২১ ফেব্রুয়ারি এলেই শুরু হয় শহীদ মিনার ধোয়ামোছা ও সংস্কারের কাজ। প্রতি বছর এভাবেই চলে। বছরের বাকি সময়টায় শহীদ মিনার পড়ে থাকে অযত্ন-অবহেলায়।\nমুন্সিগঞ্জের বীর মুক্তিযোদ্ধা মতিউল ইসলাম হিরু দ্য ডেইলি স্টারকে বলেন, 'শহীদ মিনার প্রাঙ্গণে ফেনসিডিলের বোতল পাওয়া যায়, এটি লজ্জার বিষয়। পবিত্র শহীদ মিনারের পবিত্রতা নষ্ট হচ্ছে এভাবে। এ ব্যাপারে দ্রুত ব্যবস্থা গ্রহণ করা জরুরি।'\nমুন্সিগঞ্জ সম্মিলিত সাংস্কৃতিক জোটের সাধারণ সম্পাদক সাব্বির হোসাইন জাকির বলেন, 'শহীদ মিনার প্রাঙ্গণে বেশিরভাগ সময় ফেনসিডিলের বোতল পড়ে থাকতে দেখা যায়। দেয়াল, তোরণ না থাকার কারণে বহিরাগতরা সহজেই শহীর মিনারে প্রবেশ করে পরিবেশ দূষিত করছে। এ ব্যাপারে একাধিকবার প্রশাসনের দৃষ্টি আকর্ষণ করেছি আমরা।'\nমুন্সিগঞ্জ পৌরসভার প্যানের মেয়র সোহেল রানা রানু বলেন, 'যে জায়গায় ফেনসিডিলের বোতল পড়ে থাকে, সেখানে পর্যাপ্ত আলোর ব্যবস্থা করা এবং প্রবেশপথে একটি গেটের ব্যবস্থার জন্য সরকারি বিভিন্ন অফিসের কাছে অনুদান চাওয়া হবে। আশা করি, আগামী ১৫-২০ দিনের মধ্যে এ কাজ করা হবে।'\nতিনি আরও বলেন, 'মাদকসেবীদের আনাগোনা বন্ধ করার দায়িত্ব আইনশৃঙ্খলা রক্ষাকারী বাহিনীর। শহরের প্রাণকেন্দ্রে অবস্থিত শহীদ মিনারের এরকম অবস্থা কোনো ভাবেই মেনে নেওয়া যায় না।'\nজানতে চাইলে মুন্সিগঞ্জের অতিরিক্ত পুলিশ সুপার (সদর সার্কেল) মো. মিনহাজ-উল-ইসলাম দ্য ডেইলি স্টারকে বলেন, 'পুলিশ টহল যখন থাকে না, তখন মাদকসেবীরা সুযোগ নেয়। মাদক সেবনের সংবাদ পেলে পুলিশ তাৎক্ষণিক ব্যবস্থা নিয়ে থাকে। ভবিষ্যতে এখানে সিসি ক্যামেরা স্থাপন করা যেতে পারে।'\nমুন্সিগঞ্জ জেলা প্রশাসক কাজী নাহিদ রসুল বলেন, 'এ বিষয়ে আমার জানা নেই। জেনে শিগগির ব্যবস্থা গ্রহণ করা হবে।'",
        "author": "সাজ্জাদ হোসেন",
        "meta_description": "অযত্ন-অবহেলায় থাকা মুন্সিগঞ্জ কেন্দ্রীয় শহীদ মিনার প্রাঙ্গণ এখন মাদকসেবীদের জন্য নিরাপদ স্থানে পরিণত হয়েছে। পর্যাপ্ত আলো না থাকায় সন্ধ্যার পর থেকেই সেখানে মাদকসেবীদের আনাগোনা শুরু হয়। শহীদ মিনারের বেদির পাশেই পড়ে থাকতে দেখা যায় ফেনসিডিলের বোতল।",
        "keywords": [],
        "published_date": "2022-02-11T22:52:00",
        "updated_date": "2022-08-05T11:12:00",
        "source": "The Daily Star Bangla",
        "last_scraped": "2024-11-26T15:48:47.739183"
    },
    {
        "url": "https://bangla.thedailystar.net/international/news-632091",
        "news_type": "crime",
        "news_subcategory": "drugs",
        "media_type": "Newspaper",
        "title": "ভারতে লাখো ডলার দামের সাড়ে ৫ টন মেথ জব্দ",
        "image_urls": "https://tds-images-bn.thedailystar.net/sites/default/files/styles/big_202/public/images/2024/11/26/afp_20241126_36nb6gz_v1_highres_indiamyanmardrugs.jpg",
        "content": "ভারতের কোস্টগার্ড একটি মাছ ধরার জাহাজ থেকে সাড়ে পাঁচ টন মেথামফেটামিন মাদক জব্দ করেছে। যুদ্ধবিধ্বস্ত দেশ মিয়ানমার থেকে এই মাদক চোরাকারবারের মাধ্যমে ভারতে আনা হচ্ছিল। খোলা বাজারে এই মাদকের দাম কয়েক লাখ ডলারেরও বেশি। \nআজ মঙ্গলবার ভারতীয় কোস্ট গার্ডের (আইসিজি) বরাত দিয়ে এই তথ্য জানিয়েছে এএফপি।\nআইসিজির টহল বিমান ভারত ও মিয়ানমারের মধ্যে অবস্থিত আন্দামান সাগরে একটি ছোট মাছ ধরার জাহাজ শনাক্ত করে। জাহাজের 'চলাফেরা সন্দেহজনক' বলে নিশ্চিত হন তারা।\nপরবর্তীতে বিষয়টি খতিয়ে দেখতে কোস্টগার্ডের একটি নৌযান সেখানে পাঠানো হয়। রোববার ভোরে মিয়ানমারের ছয়জন নাগরিকসহ ওই মাছ ধরার জাহাজটি ভারতের জলসীমানায় প্রবেশ করলে কোস্টগার্ডের জাহাজ সেখানে পৌঁছায়।   \nকোস্টগার্ডের কর্মকর্তারা মিয়ানমার থেকে আসা জাহাজটিতে তল্লাশি চালিয়ে প্রায় সাড়ে পাঁচ হাজার কেজি নিষিদ্ধ ঘোষিত মেথামফেটামিন (ক্রিস্টাল মেথ, আইস বা শুধু মেথ নামেও পরিচিত) উদ্ধার করেন। আইসিজির বিবৃতিতে এ কথা জানানো হয়েছে।\n'আইসিজির ইতিহাসে এটাই সবচেয়ে বড় আকারের মাদক জব্দের ঘটনা। এতে ভারতের জলসীমানা নিরাপদ রাখায় সংস্থাটির অঙ্গীকারের প্রকাশ ঘটেছে', বিবৃতিতে আরও বলা হয়।\nমিয়ানমারের জাহাজটি আপাতত একটি ভারতীয় নৌঘাঁটিতে রাখা হয়েছে।\nমিয়ানমারের শান রাজ্যকে এ ধরনের সিন্থেটিক মাদকের স্বর্গ বলে অভিহিত করা হয়। জঙ্গলে ঘেরা এই অঞ্চলের অসংখ্য অবৈধ ল্যাবরেটরিতে এই মাদক উৎপাদন করা হয়। থাইল্যান্ডের সীমান্তের কাছাকাছি অবস্থিত এই ল্যাবগুলো নিয়ন্ত্রণ করে সশস্ত্র গোষ্ঠীরা।\nআগে চোরাকারবারের জন্য চীন-থাইল্যান্ডের স্থলপথ জনপ্রিয় হলেও সেখানে টহলের মাত্রা বেড়ে যাওয়ায় এখন নৌপথ বেছে নিচ্ছেন মাদক ব্যবসায়ীরা।  \nজাতিসংঘের মাদক ও অপরাধ সংক্রান্ত কার্যালয়ের (ইউএনওডিসি) দেওয়া তথ্য অনুযায়ী, ২০২৩ সালে পূর্ব ও দক্ষিণপূর্ব এশিয়ায় ১৯০ টন মেথ জব্দ করা হয়েছে।   \nভারতে জব্দ হওয়া মাদকের দাম লাখো ডলারেরও বেশি।\nজাতিসংঘের বিশেষজ্ঞরা জানিয়েছেন, এই মাদক বড় আকারে উৎপাদন করা হয় বলে এর উৎপাদন খরচ অনেক কম। এমন কী, কিছু কিছু এলাকায় কেজিতে মাত্র ৪০০ ডলার খরচেও এটি উৎপাদন করা সম্ভব।  ",
        "author": "স্টার অনলাইন ডেস্ক",
        "meta_description": "কোস্টগার্ডের কর্মকর্তারা মিয়ানমার থেকে আসা জাহাজটিতে তল্লাশি চালিয়ে প্রায় সাড়ে পাঁচ হাজার কেজি নিষিদ্ধ ঘোষিত মেথামফেটামিন (ক্রিস্টাল মেথ, আইস বা শুধু মেথ নামেও পরিচিত) উদ্ধার করেন।",
        "keywords": [
            "",
            "মেথ",
            " আইস",
            " ভারত",
            " মিয়ানমার",
            " মাদক",
            " মেথামফেটামিন",
            " ক্রিস্টাল মেথ",
            " মাদক চোরাকারবার"
        ],
        "published_date": "2024-11-26T12:43:00",
        "updated_date": "2024-11-26T12:43:00",
        "source": "The Daily Star Bangla",
        "last_scraped": "2024-11-26T15:48:48.789048"
    },
    {
        "url": "https://bangla.thedailystar.net/news/bangladesh/news-626131",
        "news_type": "crime",
        "news_subcategory": "drugs",
        "media_type": "Newspaper",
        "title": "ব্রাহ্মণবাড়িয়ার বিজয়নগরের 'মাদক গডফাদার' মানিক গ্রেপ্তার",
        "image_urls": "https://tds-images-bn.thedailystar.net/sites/default/files/styles/big_202/public/images/2024/10/31/brahmanbaria_manik_arrested_pic.jpg",
        "content": "ব্রাহ্মণবাড়িয়ার বিজয়নগর উপজেলার 'মাদক গডফাদার' হিসেবে বিবেচিত মো. মানিক মিয়াকে গ্রেপ্তার করেছে আখাউড়া থানা পুলিশ।\nবুধবার বিকেলে বিজয়নগর উপজেলার সিঙ্গারবিল বাজার এলাকায় বিশেষ অভিযান চালিয়ে তাকে হেফাজতে নেয় আখাউড়া থানা পুলিশের সদস্যরা। গ্রেপ্তারের বিষয়টি দ্য ডেইলি স্টারকে নিশ্চিত করেন আখাউড়া থানার ভারপ্রাপ্ত কর্মকর্তা মোহাম্মদ আবুল হাসিম।\nগ্রেপ্তার হওয়া মানিক বিজয়নগর উপজেলার সিঙ্গারবিল ইউনিয়নের কাশিনগর গ্রামের বাসিন্দা এবং ইউনিয়ন শাখা আওয়ামী লীগের সহসভাপতি। তিনি স্থানীয় সিঙ্গারবিল বাজার কমিটিরও সাধারণ সম্পাদক। এলাকাবাসীর কাছে তিনি 'জুয়াড়ি মানিক' হিসেবেও পরিচিত৷\nওসি জানান, গত ২০ অক্টোবর তারিখে আখাউড়া থানায় বিস্ফোরক দ্রব্য আইনে দায়ের হওয়া মামলার ৬ নম্বর আসামি হলেন মানিক মিয়া। তাকে এই মামলায় গ্রেপ্তার দেখিয়ে আদালতে সোপর্দ করার মাধ্যমে জেল হাজতে পাঠানো হয়েছে।\nগ্রেপ্তারকৃত মানিক দীর্ঘদিন ধরে এলাকায় মাদক কারবার নিয়ন্ত্রণ ও ক্যাসিনো বোর্ড পরিচালনা করেছেন।\nসাবেক গৃহায়ণ ও গণপূর্ত মন্ত্রী র আ ম উবায়দুল মোকতাদির চৌধুরীর ঘনিষ্ঠভাজন স্থানীয় আওয়ামী লীগ নেতা মো. মানিক মিয়ার বিরুদ্ধে মাদকদ্রব্য নিয়ন্ত্রণ আইন, বিশেষ ক্ষমতা আইন, পুলিশের ওপর হামলা, অপহরণের পর মুক্তিপণ ও চাঁদা দাবি, হত্যাকাণ্ড ও জুয়ার আসর বসানো এবং নাশকতার অপরাধে বিজয়নগর ও আখাউড়া থানা এবং আদালতে অন্তত ১৭ টি মামলা রয়েছে।\nঅনুসন্ধানে জানা যায়, সাবেক গণপূর্তমন্ত্রী র আ ম উবায়দুল মোকতাদির চৌধুরীর ঘনিষ্ঠ মানিক মিয়া, তার ভাই, ভাতিজা, ভাগ্নেসহ অন্তত ৩০ জনকে দিয়ে মাদকের কারবার পরিচালনা করছেন। তাদের কেউ ধরা পড়লে মানিক তাদেরকে ছাড়িয়ে নেন। মানিকের ভাগ্নে ইউনিয়ন যুবলীগের যুগ্ম সাধারণ সম্পাদক সায়মনও দলীয় প্রভাব খাটিয়ে মাদকের ব্যবসা করছেন।\nদ্য ডেইলি স্টারের অনুসন্ধানী প্রতিবেদনে এসব তথ্য প্রকাশের পরদিনই বিশেষ অভিযানে নামে পুলিশ। ",
        "author": "স্টার অনলাইন রিপোর্ট",
        "meta_description": "গ্রেপ্তার হওয়া মানিক বিজয়নগর উপজেলার সিঙ্গারবিল ইউনিয়নের কাশিনগর গ্রামের বাসিন্দা এবং ইউনিয়ন শাখা আওয়ামী লীগের সহসভাপতি।",
        "keywords": [
            "",
            "মাদক",
            " জুয়াড়ি মানিক",
            " ব্রাক্ষণবাড়িয়া",
            " আওয়ামী লীগ"
        ],
        "published_date": "2024-10-31T10:08:00",
        "updated_date": "2024-10-31T10:08:00",
        "source": "The Daily Star Bangla",
        "last_scraped": "2024-11-26T15:48:49.330420"
    },
    {
        "url": "https://bangla.thedailystar.net/news/bangladesh/crime-justice/news-625246",
        "news_type": "crime",
        "news_subcategory": "drugs",
        "media_type": "Newspaper",
        "title": "ব্রাহ্মণবাড়িয়ার বিজয়নগরে ৫০ আওয়ামী লীগ নেতা মাদকের ‘গডফাদার’",
        "image_urls": "https://tds-images-bn.thedailystar.net/sites/default/files/styles/big_202/public/images/2024/10/28/brahmanbaria_pic_of_recently_recovered_drugs.jpg",
        "content": "২৫ অক্টোবর দিনগত রাতের ঘটনা। তখন রাত অনুমান দেড়টা বাজে। বিজয়নগরের সিঙ্গারবিল ইউনিয়নের ভারত সীমান্তবর্তী নলগড়িয়া গ্রামের পাকা রাস্তার পাশ থেকে ১২০ বোতল এসকফ সিরাপসহ কাশিনগর গ্রামের মিস্টু মিয়া নামের এক যুবককে আটক করে ওই বিটের পুলিশ কর্মকর্তা উপপরিদর্শক (এসআই) জাহান-ই আলম সোহাগ ও সহকারী উপপরিদর্শক (এএসআই) মোহাম্মদ আলী জিন্নাহ। মাদকদ্রব্য বহনকারী মিস্টু মিয়ার মাধ্যমে মোবাইলে কল করে বিষয়টি জানানো হয় মাদকের মালিক কাশিনগর গ্রামের বাসিন্দা জসীমকে। এরপর নগদ ১ লাখ ২০ হাজার টাকায় জসীমের সঙ্গে রফা হয় পুলিশের। মাত্র ২৫ বোতল জব্দ দেখিয়ে এবং মাদকের মালিকের নাম উল্লেখ না করে থানায় একটি মামলা দায়ের করে শুধুমাত্র বহনকারীকে আসামি করে আদালতে পাঠানো হয়।\nএ ঘটনার আরও দুই সপ্তাহ আগে ১২ অক্টোবর রাতে বিজয়নগর উপজেলা মহিলা আওয়ামী লীগের সাধারণ সম্পাদক নিলুফা ইয়াসমিনের ইসলামপুর গ্রামের বাড়ি থেকে ৭৫ পিস ইয়াবা ট্যাবলেট, ৭৮টি ভুয়া এনআইডি কার্ড, ৫০০০ ইন্দোনেশিয়ান রুপি, ১১৪০ ভারতীয় রুপি, মাদক বিক্রির নগদ ১৭ হাজার ৪৩০ টাকা এবং দুটি পাসপোর্ট জব্দ করে যৌথবাহিনী। এসময় নিলুফা ও তার স্বামী চিহ্নিত মাদক ব্যবসায়ী মিনার মিয়াকে গ্রেপ্তার করা হয়। পরে এই ঘটনায় থানায় মামলা দায়ের করে তাদেরকে জেল হাজতে পাঠানো হয়।\nশুধু আওয়ামী লীগ নেত্রী নিলুফা ইয়াসমিনই নন, বিজয়নগর উপজেলার ১০টি ইউনিয়নের অন্তত ৫০ জনেরও বেশি আওয়ামী লীগ ও অঙ্গ-সহযোগী সংগঠনের নেতাকর্মী মাদকের 'গডফাদার' হিসেবে কাজ করছেন। গত ৫ আগস্ট সরকার পতন ও শেখ হাসিনার ভারতে পালিয়ে যাওয়ার পর স্থানীয় বিএনপির কয়েকজন নেতাও মাদক চক্রে যুক্ত হয়েছেন বলে অভিযোগ রয়েছে। তাদের ব্যাপারে স্থানীয়রা দুর্নীতি দমন কমিশনে লিখিত অভিযোগ দিয়েছেন।\nভারতের সঙ্গে ৩৪ কিলোমিটার সীমান্ত রয়েছে বিজয়নগর উপজেলার। দীর্ঘ সীমান্ত থাকার সুবাদে এখানকার বাসিন্দাদের একটি অংশ মাদকসহ বিভিন্ন পণ্য চোরাচালানের সঙ্গে যুক্ত হয়ে পড়েছেন। আর দীর্ঘদিন ক্ষমতায় থাকার সুবাদে চোরাকারবারের নেপথ্যে জড়িয়েছেন সেখানকার আওয়ামী লীগ ও এর অঙ্গ-সহযোগী সংগঠনের নেতাকর্মীরা। স্থানীয়ভাবে বেচাকেনার পাশাপাশি এখান থেকে রাজধানীতেও মাদক সরবরাহ করা হয়। এতে মদদ দেন বিজয়নগর উপজেলা আওয়ামী লীগ ও অঙ্গ-সহযোগী সংগঠনের অন্তত অর্ধশত নেতাকর্মী। এসব মাদকদ্রব্যের সিংহভাগই গাঁজা ও ইয়াবা। এছাড়া আছে ফেনসিডিল, এসকফ সিরাপ এবং বিভিন্ন ব্র্যান্ডের মদ ও বিয়ার।\nতবে বিজয়নগরে মাদক পাচারে সরাসরি জড়িতদের সংখ্যা ছয় শতাধিক বলে জানিয়েছে পুলিশ ও মাদকদ্রব্য নিয়ন্ত্রণ অধিদপ্তর। খুচরা পর্যায়ে শতাধিক স্পটে প্রতিদিন কেনাবেচা হয় মাদকদ্রব্য।\nপুলিশ, মাদকদ্রব্য নিয়ন্ত্রণ অধিদপ্তর ও বিজিবির কাছ থেকে পাওয়া তথ্যানুযায়ী, এই উপজেলার অন্তত ছয় শতাধিক মাদক কারবারি এবং শতাধিক মাদক স্পট কোন না কোনভাবে এসব নেতারা নিয়ন্ত্রণ করছেন। সরকার পরিবর্তনের পরেও ওই এলাকার কালো ব্যবসার নিয়ন্ত্রণ এখনো তাদের কব্জাতেই রয়েছে।\nকিছু অসাধু পুলিশ কর্মকর্তার যোগসাজশের কারণে আওয়ামী লীগের গডফাদাররা ধরাছোঁয়ার বাইরে রয়েছেন। অসাধু পুলিশ কর্মকর্তারা থানার ওসির নাম ভাঙ্গিয়ে মাদক ব্যবসায়ীদের কাছ থেকে মাসোহারা আদায় করছেন বলেও অভিযোগ রয়েছে। তারা ছোট-বড় মাদক কারবারিদের 'ব্যবসা নির্বিঘ্ন' করতে ৪০ হাজার থেকে দেড় লাখ টাকা পর্যন্ত মাসোহারা নিয়ে থাকেন বলে নাম প্রকাশ না করার শর্তে জানিয়েছেন কয়েকজন৷\nবিজয়নগরের পাহাড়পুর ইউনিয়নের ভিটিদাউদপুর গ্রামের বাসিন্দা পেশায় আইনজীবী মো. ইয়ার হোসেন তার ইউনিয়নের চেয়ারম্যান ও উপজেলা আওয়ামী লীগের সাংগঠনিক সম্পাদক আবুল কালাম আজাদ খন্দকারের বিরুদ্ধে সরকারি বিভিন্ন প্রকল্পের অর্থ আত্মসাৎ ও মাদক চোরাচালান সিন্ডিকেট নিয়ন্ত্রণের অভিযোগ এনে দুর্নীতি দমন কমিশনে লিখিত অভিযোগ দায়ের করেছেন।\nঅভিযোগে বলা হয়, চেয়ারম্যান আবুল কালাম আজাদের বড় ভাই দুলাল খন্দকার ও তার চাচাতো ভাই টিটু খন্দকার মাদকের 'গডফাদার' হিসেবে চিহ্নিত। চলতি বছরের ২৬ মার্চ ১৯০ পিস ইয়াবা ট্যাবলেট চোরাচালানের দায়ে তাদের বিরুদ্ধে বিজয়নগর থানায় মামলা করেছেন বিজিবির ২৫ ব্যাটালিয়নের আওতাধীন লক্ষ্মীপুর বিওপির হাবিলদার জাকারিয়া আকন্দ। তারা প্রকাশ্যে ফেনসিডিল, ইয়াবা, গাঁজা, এসকফ সিরাপসহ বিভিন্ন মাদকদ্রব্য ভারত থেকে পাচার এমনকি ভারতে মানব পাচারের সঙ্গেও জড়িত।\nঅভিযোগে আরও উল্লেখ করা হয়, মাদক ব্যবসার মাধ্যমে তারা ব্রাহ্মণবাড়িয়া শহরে তিনি কোটি টাকা ব্যয়ে ১০ শতক জমি কিনেছেন। শহরের কাউতলি এলাকায় ৭০ লাখ টাকায় ফ্ল্যাট এবং গ্রামের বাড়িতে আরও ৭০ লাখ টাকায় বাড়ি নির্মাণ করেছেন। ব্রাহ্মণবাড়িয়া শহরতলীর সুহিলপুর এলাকায় ভগ্নিপতির নামে কোটি টাকায় একাধিক সম্পত্তি কিনেছেন। এছাড়াও সোনালী এবং ইসলামী ব্যাংকের ব্রাহ্মণবাড়িয়া শাখায় তাদের নামে কোটি টাকার এফডিআর রয়েছে।\nবিজয়নগর উপজেলা আওয়ামী স্বেচ্ছাসেবক লীগের সহ-সভাপতি এবং পাহাড়পুর ইউনিয়নের তিন নম্বর ওয়ার্ডের মেম্বার আব্দুল হকের বিরুদ্ধেও মাদক কারবার নিয়ন্ত্রণের অভিযোগ রয়েছে। গত ২৩ অক্টোবর বিজয়নগর থানা পুলিশ তাকে গ্রেপ্তার করে জেল হাজতে পাঠিয়েছেন। একই ইউনিয়নের চার নম্বর ওয়ার্ড শাখা আওয়ামী লীগের সাবেক সাধারণ সম্পাদক সিরাজ মিয়া মাদকের কারবার নিয়ন্ত্রণ করে কোটিপতি হয়েছেন। গ্রামে গড়ে তুলেছেন ডুপ্লেক্স বাড়ি।\nব্রাহ্মণবাড়িয়া জেলা মাদকদ্রব্য নিয়ন্ত্রণ অধিদপ্তরের সহকারী পরিচালক মো. রফিকুল ইসলাম বলেন, 'সরকার পরিবর্তনের পর এ পর্যন্ত কয়েকটি সাঁড়াশি যৌথ অভিযান চালিয়ে দুইজন গডফাদারকে গ্রেপ্তার এবং পাঁচ গডফাদারের নামে মামলা হয়েছে। গডফাদাররা এখন গা-ঢাকা দিয়েছে।'\nতিনি ডেইলি স্টারকে জানান, গত ৫ আগস্ট থেকে ২৬ অক্টোবর পর্যন্ত তারা মোট ১০৪৫ পিস ইয়াবা, ৫০ কেজি গাঁজা ও ৬ বোতল এসকফ সিরাপ উদ্ধার করেছেন। মাদক উদ্ধারের ঘটনায় মোট ১৯টি মামলায় ২৮ জনকে আসামি করা হয়েছে। এর মধ্যে ২৬ জনকে গ্রেপ্তার করা হয়েছে।\nবিজয়নগর থানা থেকে পাওয়া তথ্য অনুযায়ী, গত দুই মাসে এই থানায় মাদকদ্রব্য উদ্ধার সংক্রান্ত ২৮টি মামলা দায়ের করা হয়েছে। এসব মামলায় মোট ৪০ জনকে গ্রেপ্তার করা হয়। এ সময়ের মধ্যে পুলিশের অভিযানে ১২১ কেজি গাঁজা, ৫৫০ বোতল ফেনসিডিল, ৪৮৯ বোতল এসকফ সিরাপ, ১২ বোতল বিয়ার ও ১৪৩৬ পিস ইয়াবা ট্যাবলেট উদ্ধার করা হয়েছে।\nঅনুসন্ধানে জানা যায়, সাবেক গণপূর্তমন্ত্রী র আ ম উবায়দুল মোকতাদির চৌধুরীর ঘনিষ্ঠ মানিক মিয়া, তার ভাই, ভাতিজা, ভাগ্নেসহ অন্তত ৩০ জনকে দিয়ে মাদকের কারবার পরিচালনা করছেন। তাদের কেউ ধরা পড়লে মানিক তাদেরকে ছাড়িয়ে নেন। মানিকের ভাগ্নে ইউনিয়ন যুবলীগের যুগ্ম সাধারণ সম্পাদক সায়মনও দলীয় প্রভাব খাটিয়ে মাদকের ব্যবসা করছেন।\nএছাড়াও এই ইউনিয়ন যুবলীগের সভাপতি সোহেল খান এবং সাধারণ সম্পাদক বকুলের দলীয় প্রভাব ব্যবহার করে তাদের আত্মীয়-স্বজনরা দেদারসে মাদক ব্যবসা করছেন। \nপাশের ইউনিয়ন বিষ্ণুপুরের চেয়ারম্যান (বর্তমানে কারাগারে রয়েছেন) এবং ইউনিয়ন শাখা আওয়ামী লীগের সাধারণ সম্পাদক মো. জামাল উদ্দিন ভূঁইয়া তার এলাকার একটি মাদক সিন্ডিকেট নিয়ন্ত্রণ করেন বলে অভিযোগ রয়েছে। সাবেক গণপূর্তমন্ত্রী র আ ম উবায়দুল মোকতাদির চৌধুরীর স্ত্রী ফাহিমা খাতুনকে 'মা' সম্বোধন করার কারণে এলাকার কেউ তার বিরুদ্ধে মুখ খোলার সাহস পেতো না।\nএছাড়া একই ইউনিয়নের আওয়ামী লীগ নেতা হানিফ মেম্বার, দুই সহোদর সানি ভূঁইয়া ও রবিন ভূঁইয়া, বিষ্ণুপুর ওয়ার্ড আওয়ামী লীগ নেতা ফরহাদ মেম্বার, ইছহাক মেম্বার, হোসেন মেম্বার, বিষ্ণুপুর ইউনিয়ন শাখা স্বেচ্ছাসেবক লীগের সভাপতি শাহীন মিয়া দলীয় প্রভাব খাটিয়ে এলাকায় মাদকের ব্যবসা নিয়ন্ত্রণ করছেন।\nপত্তন ইউনিয়নের বাসিন্দা, যুবলীগ নেতা ইকবাল ওরফে ডন ইকবাল এবং একই এলাকার লিলু মিয়া দলীয় প্রভাব খাটিয়ে কোটি টাকার মাদক রাজধানীসহ সারা দেশে পাচার করেন বলে অভিযোগ রয়েছে। নরসিংদীর শিবপুরসহ রাজধানীতে তাদের একাধিক মাদকের চালান অতীতে ধরা পড়েছে। তাদের আত্মীয় সাবেক ইউপি চেয়ারম্যান ও ইউনিয়ন আওয়ামী লীগের সাধারণ সম্পাদক কামরুজ্জামান রতনও মাদক কারবার নিয়ন্ত্রণ করেন বলে অভিযোগ আছে।\nপাহাড়পুর ইউনিয়নের বাসিন্দা উপজেলা আওয়ামী লীগের সাধারণ সম্পাদক জাহাঙ্গীর মৃধার নেতৃত্বে স্থানীয় আওয়ামী লীগ, যুবলীগ ও ছাত্রলীগের একটি সিন্ডিকেট মাদক কারবারের নেপথ্য সহযোগী বলে জানা গেছে।\nএকই ইউনিয়নের সেজামুড়া গ্রামের প্রাথমিক বিদ্যালয়ে গত ২০২০ সালের ২৩ মে মাদক বিরোধী সভা করায় স্থানীয় আউলিয়া বাজারের ব্যবসায়ী আবু নাছিরকে পিটিয়ে হত্যা করে একই গ্রামের বাসিন্দা উপজেলা যুবলীগের যুগ্ম সাধারণ সম্পাদক আবু কাউসার ভূঁইয়া ও তার সহযোগীরা। এ ঘটনায় মামলা দায়ের হলে গত ২০২১ সালের ২ মার্চ মামলাটির তদন্তকারী কর্মকর্তা কাউসারসহ ১১ জনের বিরুদ্ধে আদালতে চার্জশিট জমা দেন। কিন্তু ক্ষমতাসীন দলের উপজেলা ও জেলা পর্যায়ের নেতাদের ছত্রছায়া থাকার কারণে এতদিন কাউসারসহ অন্য আসামিদের কাউকেই গ্রেপ্তার করেনি পুলিশ।\nআওয়ামী লীগ ও যুবলীগের স্থানীয় এই সিন্ডেকেট ধরাছোঁয়ার বাইরে থেকে পুরো পাহাড়পুর ইউনিয়নের মাদক ব্যবসা নিয়ন্ত্রণ করেন। এতে মোটা অংকের টাকা ভাগ পেতেন এই সিন্ডিকেটের সদস্যরা। এই সিন্ডিকেটের সঙ্গে স্থানীয় ইউপি চেয়ারম্যান আবুল কালাম আজাদ খন্দকারও রয়েছেন বলে অভিযোগ আছে।\nহবিগঞ্জের মাধবপুর উপজেলার ধর্মঘর সীমান্তবর্তী হরষপুর ইউনিয়নটি মাদকের ট্রানজিট পয়েন্ট হিসেবে পরিচিত। এই ইউনিয়নের চেয়ারম্যান ও ইউনিয়ন শাখা আওয়ামী লীগের সভাপতি মো.  সারওয়ার রহমান ভূঁইয়ার ছেলে দর্পন ভূঁইয়া সেখানকার মাদক ব্যবসা নিয়ন্ত্রণ করেন। এছাড়া পার্শ্ববর্তী বুধন্তী ইউনিয়নের সাবেক চেয়ারম্যান ও আওয়ামী লীগ নেতা নজরুল ইসলাম নিজ এলাকায় মাদকের কারবার নিয়ন্ত্রণ করেন।\nবিজয়নগর উপজেলা সদর সংলগ্ন চান্দুরা ইউনিয়নে মাদক ব্যবসা নিয়ন্ত্রণে রয়েছেন ইউনিয়ন যুবলীগের সাধারণ সম্পাদক সাতগাঁও গ্রামের বাসিন্দা কাওছার মিয়া, জালালপুরের বাসিন্দা ও ইউনিয়ন যুবলীগের সাবেক সাধারণ সম্পাদক আলী আসগর, হাজীপুর গ্রামের বাসিন্দা ২৪ মামলার আসামি ফয়সাল আহমেদ।\nবিজয়নগর উপজেলা সদরের ইছাপুরা ইউনিয়নের মির্জাপুর গ্রামের বাসিন্দা, উপজেলা আওয়ামী লীগের সাংগঠনিক সম্পাদক ও বৃহত্তর ব্রাহ্মণবাড়িয়া সদর উপজেলা ছাত্রলীগের সভাপতি, স্থানীয় ক্যাবল অপারেটর ব্যবসায়ী মৃণাল চৌধুরী লিটন নেপথ্যে থেকে বহু মাদক কারবারির 'রক্ষাকর্তা' হিসেবে কাজ করেন। মাদক সেবনকারী হিসেবে পরিচিত মৃণাল চৌধুরী লিটন নিজেকে আওয়ামীপন্থী প্রেসক্লাবের সভাপতি পরিচয় দিয়ে প্রভাব খাটাতেন। স্থানীয় সাংবাদিক পরিচয়ের অপব্যবহার করে তিনি মাদক ব্যবসায়ীদের জন্য থানায় তদ্বির করতেন। \nসিঙ্গারবিল ইউনিয়নের কাশিনগর গ্রামের কুশাই বাড়ির বাসিন্দা একাধিক মাদক মামলার আসামি জসীমের সঙ্গে যোগাযোগ করা হলে তিনি জানান, গত ২৫ অক্টোবর রাতে এসআই জাহান-ই আলম সোহাগ ও এএসআই মোহাম্মদ আলী জিন্নাহ তাকে ডেকে নেন। তারা মিস্টু মিয়াকে ছেড়ে দেওয়ার কথা বলে এবং তাকে মামলার আসামি না করার শর্তে এক লাখ ২০ হাজার টাকা নেন। টাকা পাওয়ার পর তারা ওসি জেনে যাওয়ার দোহাই দিয়ে মিস্টুকে মামলার আসামি করেন এবং ১২০ বোতল এসকফের স্থলে মাত্র ২৫ বোতল জব্দ দেখান। বাকি ৯৫ বোতল এসকফ তারা বিক্রি করে দিয়েছেন।'\nএ প্রসঙ্গে জানতে চাইলে এসআই জাহান-ই আলম সোহাগ বলেন, '১২০ বোতল এসকফ উদ্ধার ও এক লাখ ২০ হাজার টাকা নেওয়ার বিষয়টি সঠিক নয়। আমি মিস্টুর কাছ থেকে ২৫ বোতল পেয়েছি এবং তা দিয়েই চালান করেছি। আর জসীম নামের কারো সঙ্গে কোন যোগাযোগ হয়নি দাবি করে তিনি বলেন, 'এই নামের কোন মাদক ব্যবসায়ীকে আমি চিনি না।'।\nএদিকে, একই অভিযোগের বিষয়ে বক্তব্য জানতে একাধিকবার এএসআই মোহাম্মদ আলী জিন্নাহর মোবাইলে কল করা হলেও বন্ধ পাওয়া যায়।\nএ বিষয়ে বিজয়নগর থানার ভারপ্রাপ্ত কর্মকর্তা (ওসি) মোহাম্মদ শহিদুল ইসলাম বলেন, 'এ অভিযোগ পেয়ে আমি এই দুজন পুলিশ কর্মকর্তাকে জিজ্ঞেস করেছিলাম। তারা অভিযোগ অস্বীকার করেছেন। আমি সোর্স ব্যবহার করে প্রকৃত ঘটনাটা জানার চেষ্টা করছি।'\nআওয়ামী লীগ নেতাদের মাদক কারবার নিয়ন্ত্রণ প্রসঙ্গে তিনি বলেন, 'আওয়ামী লীগের অনেকে মাদকের ব্যবসা নিয়ন্ত্রণ করছেন এটা সত্য। এখনো হোয়াটসঅ্যাপসহ বিভিন্ন মাধ্যমে তারা কাজ করছেন। তবে এখন কাউকে মাদকসহ ধরলে এটা কার মাল, কার কাছে যাবে – এসব খোঁজ নিয়ে তাকেও আসামি করা হচ্ছে।'\nমাদক ব্যবসায়ীদের কাছ থেকে ওসির নামে 'মাসোহারা' নেওয়ার অভিযোগ প্রসঙ্গে তিনি বলেন, 'কার কার কাছ থেকে এমন মাসোহারা নেওয়া হচ্ছে সেটাও আমি খোঁজ নিবো।'",
        "author": "মাসুক হৃদয়",
        "meta_description": "ভারতের সঙ্গে ৩৪ কিলোমিটার সীমান্ত রয়েছে বিজয়নগর উপজেলার। দীর্ঘ সীমান্ত থাকার সুবাদে এখানকার বাসিন্দাদের একটি অংশ মাদকসহ বিভিন্ন পণ্য চোরাচালানের সঙ্গে যুক্ত হয়ে পড়েছেন।",
        "keywords": [],
        "published_date": "2024-10-28T09:08:00",
        "updated_date": "2024-10-29T00:50:00",
        "source": "The Daily Star Bangla",
        "last_scraped": "2024-11-26T15:48:49.896163"
    },
    {
        "url": "https://bangla.thedailystar.net/news/bangladesh/crime-justice/news-622476",
        "news_type": "crime",
        "news_subcategory": "drugs",
        "media_type": "Newspaper",
        "title": "যাত্রাবাড়ীতে ২৯ কেজি গাঁজাসহ নারী গ্রেপ্তার",
        "image_urls": "https://tds-images-bn.thedailystar.net/sites/default/files/styles/big_202/public/images/2024/10/17/jatrabari_16oct24.jpg",
        "content": "রাজধানীর যাত্রাবাড়ী এলাকা থেকে ২৯ কেজি গাঁজাসহ মোসা. বেবি আক্তার (৪৫) নামে এক নারীকে গ্রেপ্তার করেছে পুলিশ।\nআজ বুধবার দুপুরে যাত্রাবাড়ীর মাতুয়াইল এলাকায় ঢাকা মহানগর পুলিশের গোয়েন্দা শাখার ডেমরা জোনাল টিম অভিযান চালিয়ে তাকে গ্রেপ্তার করে।\nএ সময় তার ব্যবহৃত মোবাইল ফোন জব্দ করা হয়।\nপুলিশ জানিয়েছে, কয়েকজন মাদক কারবারি কুমিল্লা থেকে গাঁজা সংগ্রহ করে যাত্রাবাড়ীর মাতুয়াইল মেডিকেলের ইউটার্নে অবস্থান করছে, এমন গোপন তথ্যের ভিত্তিতে পুলিশ অভিযান চালায়। পুলিশের উপস্থিতি টের পেয়ে পালানোর সময় বেবি আক্তার গাঁজাসহ গ্রেপ্তার হন।\nপ্রাথমিক জিজ্ঞাসাবাদে বেবি আক্তার স্বীকারোক্তি দিয়েছেন, তিনি দীর্ঘদিন ধরে কুমিল্লার সীমান্তবর্তী এলাকা থেকে স্বল্পমূল্যে গাঁজা কিনে ঢাকায় বিক্রি করে আসছিলেন। আজ দুপুরে তিনি এক মাদক চোরাকারবারির কাছে গাঁজা বিক্রি উদ্দেশ্যে মাতুয়াইল এলাকায় অবস্থান করছিলেন, জানিয়েছে পুলিশ।\nডিএমপির গণমাধ্যম শাখা থেকে জানানো হয়েছে, বেবি আক্তারের বিরুদ্ধে যাত্রাবাড়ী থানায় মাদকদ্রব্য নিয়ন্ত্রণ আইনে একটি মামলা হয়েছে। এ ছাড়া, তার বিরুদ্ধে রাজধানীর বিভিন্ন থানায় একাধিক মাদক মামলা রয়েছে।",
        "author": "স্টার অনলাইন রিপোর্ট",
        "meta_description": "‘তার বিরুদ্ধে রাজধানীর বিভিন্ন থানায় একাধিক মাদক মামলা রয়েছে।’",
        "keywords": [],
        "published_date": "2024-10-17T00:03:00",
        "updated_date": "2024-10-17T00:03:00",
        "source": "The Daily Star Bangla",
        "last_scraped": "2024-11-26T15:48:50.390715"
    },
    {
        "url": "https://bangla.thedailystar.net/news/bangladesh/crime-justice/news-471871",
        "news_type": "crime",
        "news_subcategory": "drugs",
        "media_type": "Newspaper",
        "title": "ঢাকায় ইয়াবা সরবরাহ বেড়েছে, ৩ মাসে জব্দ ১ কোটি ২০ লাখ",
        "image_urls": "https://tds-images-bn.thedailystar.net/sites/default/files/styles/big_202/public/images/2023/04/20/yaba-tablets.jpg",
        "content": "গত ১১ এপ্রিল রাত ১০টা। প্রতিদিনের মতো সেদিনও রাজধানীর মোহাম্মদপুর জেনেভা ক্যাম্পের দোকানগুলোতে ছিল কেনাকাটার ব্যস্ততা।\nক্রেতা সেজে সেখানে ছিলেন দ্য ডেইলি স্টারের এই প্রতিবেদক। ৩-৪ মিনিটের মধ্যে একটি গলির ভেতর থেকে একটি আনুমানিক ২৫ বছর বয়সী ক্ষীণকায় এক তরুণ এসে জিজ্ঞেস করলেন, 'মামা আপনার কয়টা লাগবে?'\nতিনি ইয়াবা বিক্রির কথা বলছিলেন।\n২ পিস বড় সাইজের ইয়াবার দাম জানতে চাইলে তিনি ৪০০ টাকা দাবি করেন।\nএকটু দর কষাকষির পর তিনি আড়াইশ টাকায় ২ পিস ইয়াবা দিতে রাজি হন এবং জানান, এটাই তার শেষ অফার।\nসঙ্গত কারণেই এই প্রতিবেদক তাকে জানান যে, তিনি বেশি দাম চাচ্ছেন।\nগত সপ্তাহে রাজধানীর ৫টি মাদক স্পট পরিদর্শন করে জানা গেছে, ঢাকায় ইয়াবা সরবরাহ উল্লেখযোগ্যভাবে বেড়ে গেছে।\n৫টি স্পটের মধ্যে রয়েছে—মোহাম্মদপুরের জেনেভা ক্যাম্প, রাজধানীর কারওয়ান বাজারের রেললাইন এলাকা, দক্ষিণ বেগুনবাড়ির এফডিসি গেট এলাকা, মিরপুর-১ এর গুদারাঘাট ও পল্লবীর সেকশন-১২ এর সিরামিক গেট এলাকা।\nসরেজমিনে গিয়ে ডেইলি স্টারের প্রতিবেদক অন্তত ৩ জন নেতা, ২ জন মাদক চোরাকারবারি ও ২ জন ক্রেতার সঙ্গে কথা বলতে পেরেছেন। তারা প্রত্যেকেই সম্প্রতি ইয়াবা সরবরাহ বেড়ে যাওয়ার বিষয়টি নিশ্চিত করেছেন।\nআইন প্রয়োগকারী সংস্থাগুলো বলছে, মিয়ানমারের জান্তা সরকারের পৃষ্ঠপোষকতায় মাদকের উৎপাদন বেড়ে যাওয়ার কারণে সম্প্রতি ইয়াবা সরবরাহ বেড়ে গেছে ও দাম কমে গেছে। আন্তর্জাতিক গণমাধ্যমে প্রকাশিত প্রতিবেদনেও একই তথ্য উঠে এসেছে।\nগত মাসে জাতিসংঘ এক প্রতিবেদনে জানায়, দক্ষিণ-পূর্ব এবং পূর্ব এশিয়াজুড়ে আইন প্রয়োগকারীরা ২০২১ সালে প্রায় ১৭২ টন মেথামফেটামিন জব্দ করেছে, যা গত এক দশকের তুলনায় প্রায় ৭ গুণ বেশি।\nআন্তর্জাতিক গণমাধ্যমে প্রকাশিত প্রতিবেদনে বলা হয়েছে, সরবরাহ বেড়ে যাওয়ায় থাইল্যান্ড ও মালয়েশিয়ায় ইয়াবার দাম বর্তমানে সর্বনিম্ন পর্যায়ে পৌঁছেছে।\nজাতিসংঘ বলছে, ২০২১ সালের সামরিক অভ্যুত্থানের বিরুদ্ধে মিয়ানমারজুড়ে বিদ্রোহের মুখে জান্তা সরকার বিরোধপূর্ণ অঞ্চলে স্থিতিশীলতা নিশ্চিত করতে বড় আকারের মাদক উত্পাদনে পৃষ্ঠপোষকতা করছে। এর মধ্যে রয়েছে শান রাজ্য, যেটি দক্ষিণ-পূর্ব এশিয়ায় মেথামফিটামিনের প্রাথমিক উৎস। মেথামফিটামিন ইয়াবার একটি উপাদান।\nবাংলাদেশে সম্প্রতি ইয়াবার দাম কমে যাওয়ার সঙ্গে এই প্রতিবেদনগুলো সামঞ্জস্যপূর্ণ।\nগত সোমবার রাতে কাওরানবাজারের রেললাইন এলাকায় গিয়ে একজন ইয়াবা আসক্ত ব্যক্তির সঙ্গে কথা হয় ডেইলি স্টারের।\nতিনি বলেন, 'আমি ২০১২ সাল থেকে ইয়াবা সেবন করছি। প্রথমে দাম ছিল ৩০০ টাকা। এখন ১৫০ টাকায় কিনতে পারছি। সম্প্রতি দাম অনেক কমে গেছে।'\nইয়াবা সরবরাহ বৃদ্ধি ও দাম কমার বিষয়টি স্বীকার করেছেন মাদকদ্রব্য নিয়ন্ত্রণ অধিদপ্তরের (ডিএনসি) উপপরিচালক হুমায়ুন কবির খন্দকার।\nহুমায়ুন কবির গত ২ বছর ধরে ইয়াবা নিয়ে গবেষণা করছেন। বিভিন্ন পুনর্বাসন কেন্দ্রের ১২০ জন মাদকাসক্ত, আইন প্রয়োগকারী সংস্থার ১৮০ জন কর্মকর্তা এবং কক্সবাজারের কয়েক ডজন ইয়াবা চোরাকারবারির সহায়তায় তিনি তার গবেষণায় প্রমাণ করেছেন যে, মূলত মিয়ানমার থেকে ইয়াবা বাংলাদেশে প্রবেশ করছে।\nতিনি ডেইলি স্টারকে বলেন, '২০২১ সালের ফেব্রুয়ারিতে মিয়ানমারের সামরিক বাহিনী ক্ষমতা গ্রহণের পর এবং ইয়াবা উৎপাদনে পৃষ্ঠপোষকতা শুরু করার পর ইয়াবা সরবরাহ বাড়তে শুরু করে।'\nতার গবেষণায় দেখা গেছে, রাষ্ট্রীয় পৃষ্ঠপোষকতায় ইয়াবার উৎপাদন খরচ অর্ধেক হয়ে গেছে। মাত্র ২ বছর আগে, এক টুকরো পিস উৎপাদন খরচ ছিল ১ হাজার মিয়ানমার কিয়াট, যা ৫০ টাকার সমান। বর্তমানে তা ৫০০ মিয়ানমার কিয়াটের কম।\n'রোহিঙ্গা ক্যাম্পে এখন এক পিস ইয়াবা ২৫ টাকায় পাওয়া যাচ্ছে', বলেন তিনি।\nমাদকাসক্ত ও চোরাকারবারীদের সঙ্গে কথা বলে জানা গেছে, রাজধানীতে ২ মাসের মাথায় ইয়াবার দাম উল্লেখযোগ্যভাবে কমে গেছে। ছোট আকারের ইয়াবার খুচরা দাম এখন ৭০ থেকে ৮০ টাকা, যা ২ মাস আগেও ১২০ টাকা ছিল।\nজানতে চাইলে জেনেভা ক্যাম্পের এক মাদক চোরাকারবারি বলেন, 'ঢাকায় প্রচুর পরিমাণে ইয়াবা আসায় দাম কমে গেছে।'\nআরেক মাদক চোরাকারবারি বলেন, 'ইয়াবা এখন অনলাইনেও বিক্রি হচ্ছে এবং গ্রাহকরা হোম ডেলিভারি পাচ্ছেন। মাদক চোরাকারবারিরা আইন-শৃঙ্খলা রক্ষাকারী বাহিনীর নজর এড়াতে হোম ডেলিভারির জন্য নারীদের পাঠাচ্ছে।'\nইয়াবা সরবরাহ বেড়ে যাওয়ার বিষয়ে জানতে চাইলে মাদকদ্রব্য নিয়ন্ত্রণ অধিদপ্তরের (ডিএনসি) সহকারী পরিচালক মো. মেহেদী হাসান ডেইলি স্টারকে বলেন, 'সাম্প্রতিক মাসগুলোতে ইয়াবা জব্দের পরিমাণও ৩ গুণ বেড়েছে। ১ বছর আগে আমরা মাসে ১০ থেকে ২০ হাজার বড়ি জব্দ করতাম। কিন্তু এখন প্রতি মাসে ৫০ থেকে ৬০ হাজার বড়ি জব্দ হচ্ছে।'\n'আমরা সতর্কতা বাড়িয়েছি। প্রযুক্তিগত তথ্য বিশ্লেষণ করে আমরা অভিযান পরিচালনা করছি। ফলে আরও বেশি চালান শনাক্ত করা যাচ্ছে', বলেন তিনি।\nআইন-শৃঙ্খলা বাহিনীর কর্মকর্তা ও বিশেষজ্ঞরা বলছেন, মোট চোরাচালানকৃত মাদকদ্রব্যের ৮ থেকে ১০ শতাংশই আইন-শৃঙ্খলা বাহিনীর হাতে ধরা পড়ে। বাকি প্রায় ৯০ শতাংশ বেচাকেনা হয়। তাই যখন চোরাচালান বেড়ে যায়, তখন জব্দ হওয়া মাদকের পরিমাণও বেড়ে যায়।\nবাংলাদেশের ২০২২ সালের বার্ষিক ড্রাগ রিপোর্ট অনুযায়ী, সব সংস্থা মিলে গত ৫ বছরে প্রায় ২১ কোটি ৬৬ লাখ ইয়াবা জব্দ করেছে।\nএর মধ্যে ২০১৮ সালে ৫ কোটি ৩০ লাখ, ২০১৯ সালে ৩ কোটি ৪ লাখ, ২০২০ সালে ৩ কোটি ৬৩ লাখ, ২০২১ সালে ৫ কোটি ৩০ লাখ এবং ২০২২ সালে ৪ কোটি ৩৭ লাখ ইয়াবা জব্দ করা হয়েছিল।\nঢাকা মহানগর পুলিশের (ডিএমপি) ডেটাবেজ অনুযায়ী, চলতি বছরের প্রথম ৩ মাসে মোট ৩ হাজার ৬৭৫টি মাদক মামলা হয়েছে এবং প্রায় ৫ হাজার ২২ জনকে গ্রেপ্তার করা হয়েছে।\nডিএমপির তথ্যমতে, এই সময়ের মধ্যে পুলিশ ঢাকা থেকে অন্যান্য মাদকসহ ১ কোটি ২০ লাখ পিস ইয়াবা জব্দ করেছে।\nআন্তর্জাতিক গণমাধ্যমে প্রকাশিত প্রতিবেদন অনুযায়ী, ইয়াবা চোরাকারবারের বিষয়ে সরকারের 'জিরো টলারেন্স' নীতি থাকা সত্ত্বেও দক্ষিণ এশিয়ায় সবচেয়ে বেশি ইয়াবা ঢোকে বাংলাদেশে, যার আর্থিকমূল্য আনুমানিক ৩ বিলিয়ন ডলারের বেশি।\nআইন-শৃঙ্খলা বাহিনীর তথ্য অনুযায়ী, দেশে প্রায় সাড়ে ৭০ থেকে ৮০ লাখ মানুষ মাদকাসক্ত। এদের মধ্যে উল্লেখযোগ্য অংশ ইয়াবায় আসক্ত।\nকয়েকটি সূত্রে জানা গেছে, ইয়াবার সিংহভাগ চালান টেকনাফ ও কক্সবাজারের বিভিন্ন পয়েন্ট দিয়ে দেশে প্রবেশ করে। দেশে প্রবেশের পর ইয়াবার চালান প্রথমে রোহিঙ্গা ক্যাম্পে মজুত করা হয়। সেখান থেকে এগুলো দেশের বিভিন্ন স্থানে পাচার করা হয়।\nরোহিঙ্গা ক্যাম্প সূত্রে জানা গেছে, মাদক পাচারকারীরা ইয়াবা পাচারের জন্য কৌশলী উপায় অবলম্বন করছে। সন্দেহ ও গ্রেপ্তার এড়াতে মূলত দরিদ্র নারী ও শিশুদের তারা ব্যবহার করে থাকে।\nএ বিষয়ে জানতে চাইলে আর্মড পুলিশ ব্যাটালিয়নের (এপিবিএন-৮) সহকারী পুলিশ সুপার (অপারেশন্স অ্যান্ড মিডিয়া) মো. ফারুক আহমেদ ডেইলি স্টারকে বলেন, 'আমরা সতর্ক অবস্থায় আছি এবং রোহিঙ্গা ক্যাম্পে নিয়মিত অভিযান পরিচালনা করছি।'\nপুলিশের সাবেক মহাপরিদর্শক এ কে এম শহীদুল হক ডেইলি স্টারকে বলেন, 'সামগ্রিক দৃষ্টিভঙ্গির পরিবর্তন ছাড়া শুধু আইন-শৃঙ্খলা বাহিনীর প্রচেষ্টায় মাদক সরবরাহ বন্ধ হবে না। সামান্য বিনিয়োগ করে এটি একটি লাভজনক ব্যবসা। সুতরাং মানুষ এজন্য তাদের জীবনের ঝুঁকি নিচ্ছে।'\nতিনি মাদকের সরবরাহ কমানোর জন্য মাদক চক্রের নেতাদের গ্রেপ্তারের ওপর জোর দেন। তবে এ বিষয়ে আইন-শৃঙ্খলা রক্ষাকারী বাহিনীর সীমাবদ্ধতার কথাও উল্লেখ করেন তিনি।\nশহীদুল হক বলেন, 'পুরো ব্যবসা একটি কাট-আউট কৌশলে পরিচালিত হয়। এটি কিছু সংকেত বা কোড শব্দ ব্যবহার করে চলে। পুরো র‌্যাকেট সম্পর্কে কোনো বাহক বা চোরাকারবারির কোনো ধারণা নেই। সেই কারণে মাস্টারমাইন্ড সবসময় দৃশ্যের বাইরে থাকে এবং শুধু বাহকদের গ্রেপ্তার করা হয়।'\nএ বিষয়ে কক্সবাজারের পুলিশ সুপার মো. মাহফুজুল ইসলাম বলেন, 'ইয়াবা সরবরাহের বৃদ্ধি সম্পর্কে আমাদের কাছে কোনো সুনির্দিষ্ট তথ্য নেই।'\nপরিস্থিতি সামাল দিতে পুলিশ কী ব্যবস্থা নিচ্ছে, জানতে চাইলে পুলিশ হেডকোয়ার্টার্সের সহকারী মহাপরিদর্শক মো. মনজুর রহমান ডেইলি স্টারকে বলেন, 'আমরা মাদকের বিরুদ্ধে নিয়মিত অভিযান চালাচ্ছি। এ ছাড়া, যখনই আমরা প্রয়োজন মনে করি, তখনই বিশেষ অভিযান পরিচালনা করি।'\nবর্ডার গার্ড বাংলাদেশের (বিজিবি-২) কমান্ডার লেফটেন্যান্ট কর্নেল মো. মহিউদ্দিন আহমেদ ডেইলি স্টারকে বলেন, 'সীমান্তে সুরক্ষা বাহিনী সতর্ক অবস্থানে রয়েছে এবং অভিযান পরিচালনা করছে। আমরা গত মাসে প্রায় ৬ লাখ পিস ইয়াবা উদ্ধার করেছি।'\nঢাকা বিশ্ববিদ্যালয়ের সমাজকল্যাণ ও গবেষণা ইনস্টিটিউটের সহকারী অধ্যাপক ডা. তাওহিদুল হক বলেন, 'ইয়াবার দাম কমে যাওয়ায় মাদক এখন আরও সহজলভ্য হবে এবং সারা দেশে তা ছড়িয়ে পড়বে।'\n'তরুণ প্রজন্ম, যারা আসলে আমাদের কর্মশক্তি, তারা আরও আসক্ত হবে। ফলে ধীরে ধীরে তারা কর্মশক্তি হারাবে ও নির্ভরশীল হয়ে উঠবে এবং এক সময়ে গিয়ে তারা পরিবার ও রাষ্ট্রের জন্য বোঝা হয়ে যাবে।'\nঢাবির এই শিক্ষকের পরামর্শ, আইন-শৃঙ্খলা রক্ষাকারী বাহিনীকে শুধু কথায় নয়, বাস্তবে কাজ করতে হবে। এই হুমকি ঠেকাতে এর পেছনের মূলহোতাকে তাদের গ্রেপ্তার করতে হবে। অন্যথায় পরিস্থিতি নিয়ন্ত্রণের বাইরে চলে যাবে।\nএ বিষয়ে ডিএনসির পরিচালক (অপারেশন অ্যান্ড ইন্টেলিজেন্স) তানভীর মমতাজ ডেইলি স্টারকে বলেন, 'সহযোগিতার ভিত্তিতে এই সংকটের সমাধান খুঁজতে ডিএনসি প্রতিবেশী দেশের সঙ্গে আলোচনা করছে।'\nঅনুবাদ করেছেন সুচিস্মিতা তিথি",
        "author": "মোহাম্মদ জামিল খান, শাহীন মোল্লা",
        "meta_description": "ডিএমপির ডেটাবেজ অনুযায়ী, চলতি বছরের প্রথম ৩ মাসে মোট ৩ হাজার ৬৭৫টি মাদক মামলা হয়েছে এবং প্রায় ৫ হাজার ২২ জনকে গ্রেপ্তার করা হয়েছে।",
        "keywords": [
            "",
            "ইয়াবা",
            " সরবরাহ",
            " দাম",
            " মিয়ানমার",
            " মাদক",
            " চোরাকারবারি"
        ],
        "published_date": "2023-04-20T14:51:00",
        "updated_date": "2023-04-20T14:51:00",
        "source": "The Daily Star Bangla",
        "last_scraped": "2024-11-26T15:48:50.937442"
    },
    {
        "url": "https://bangla.thedailystar.net/star-multimedia/news-multimedia/news-421081",
        "news_type": "crime",
        "news_subcategory": "drugs",
        "media_type": "Newspaper",
        "title": "ব্রাহ্মণবাড়িয়ায় সহজলভ্য মাদক: প্রশাসনের নীরবতা নিয়ে প্রশ্ন",
        "image_urls": "https://bangla.thedailystar.net/sites/all/themes/sloth/logo-bn.png",
        "content": "সীমান্তবর্তী এলাকাগুলোর মাদক পরিস্থিতি নিয়ে প্রতিবেদনের ধারাবাহিকতায় আমাদের এবারের গন্তব্য ব্রাহ্মণবাড়িয়া জেলা। ঢাকা থেকে মাত্র ১০৪ কিলোমিটার দূরবর্তী এই এলাকায় মাদকের সহজলভ্যতা এবং অবাধ ব্যবহার দেখে মনে হতেই পারে ব্রাহ্মণবাড়িয়াতে মাদক খুবই স্বাভাবিক ব্যাপার!\nব্রাহ্মণবাড়িয়া জেলার মাদক পরিস্থিতি নিয়ে আমাদের এবারের স্টার স্পেশাল।",
        "author": "স্টার স্পেশাল",
        "meta_description": "সীমান্তবর্তী এলাকাগুলোর মাদক পরিস্থিতি নিয়ে প্রতিবেদনের ধারাবাহিকতায় আমাদের এবারের গন্তব্য ব্রাহ্মণবাড়িয়া জেলা। ঢাকা থেকে মাত্র ১০৪ কিলোমিটার দূরবর্তী এই এলাকায় মাদকের সহজলভ্যতা এবং অবাধ ব্যবহার দেখে মনে হতেই পারে ব্রাহ্মণবাড়িয়াতে মাদক খুবই স্বাভাবিক ব্যাপার!",
        "keywords": [],
        "published_date": "2022-11-25T22:04:00",
        "updated_date": "2022-11-25T22:04:00",
        "source": "The Daily Star Bangla",
        "last_scraped": "2024-11-26T15:48:51.489467"
    },
    {
        "url": "https://bangla.thedailystar.net/%E0%A6%B8%E0%A6%82%E0%A6%AC%E0%A6%BE%E0%A6%A6/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6/%E0%A6%AB%E0%A7%87%E0%A6%A8%E0%A6%B8%E0%A6%BF%E0%A6%A1%E0%A6%BF%E0%A6%B2-%E0%A6%86%E0%A6%B8%E0%A6%BE-%E0%A6%95%E0%A6%AE%E0%A7%87%E0%A6%9B%E0%A7%87-%E0%A6%87%E0%A7%9F%E0%A6%BE%E0%A6%AC%E0%A6%BE-%E0%A6%86%E0%A6%87%E0%A6%B8-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-351661",
        "news_type": "crime",
        "news_subcategory": "drugs",
        "media_type": "Newspaper",
        "title": "ফেনসিডিল আসা কমেছে, ইয়াবা-আইস বেড়েছে: স্বরাষ্ট্রমন্ত্রী",
        "image_urls": "https://tds-images-bn.thedailystar.net/sites/default/files/styles/big_202/public/feature/images/home_minister-1.jpg",
        "content": "মাদক নির্মূলে সরকার ৩টি উপায়ে কাজ করছে জানিয়ে স্বরাষ্ট্রমন্ত্রী আসাদুজ্জামান খান কামাল বলেছেন, প্রতিবেশী দেশগুলোর সঙ্গে আলাপ-আলোচনা করায় দেশে ফেনসিডিল আসা কমেছে। তবে ভয়ঙ্কর মাদক ইয়াবা ও আইস আসা বেড়ে গেছে। আজ মঙ্গলবার দুপুরে এক অনুষ্ঠানে তিনি এ কথা বলেন।\nস্বরাষ্ট্রমন্ত্রী বলেন, মাদকাসক্ত নিরাময় কেন্দ্রগুলোতে আমরা ঠিক ততখানি সেবা দিতে পারছি না। আমাদেরও কিছু সীমাবন্ধতা রয়েছে। আমাদের সাইকিয়াটিস্ট নেই, এ ব্যাপারে অভিজ্ঞ সে ধরনের চিকিৎসক নেই। সরকারিভাবে আমরা তেজগাঁওয়ে যেটা চালাচ্ছি সেখানেও অভিজ্ঞ চিকিৎসকের অভাব রয়েছে। তবে বসে থাকলে তো চলবে না, সেভাবেই আমরা চলছি-এগুচ্ছি। বেসরকারি মাদকাসক্তি নিরাময় কেন্দ্রগুলোকে উৎসাহ দেওয়ার চেষ্টা করছি।\nতিনি বলেন, ৩টি উপায়ে আমরা মাদকাসক্তি নিরাময় ও মাদক নিয়ন্ত্রণের চেষ্টা করে যাচ্ছি—চাহিদা হ্রাস, সরবরাহ হ্রাস ও হার্ম রিডাকশন। আমাদের সীমান্ত এলাকা অনেকগুলো খুব দুর্গম, যেখানে হেঁটে যাওয়ার কোনো উপায় নেই। আমাদের সীমান্ত এলাকা অনেকগুলো এখনো অরক্ষিত রয়ে গেছে। সে কারণে বিভিন্নভাবে আমাদের সীমান্ত দিয়ে মাদক ঢুকে পড়ছে। আমরা যথাসাধ্য চেষ্টা করে যাচ্ছি যাতে মাদক আসতে না পারে। প্রতিবেশী দেশগুলোর সঙ্গে আমরা আলাপ-আলোচনা চালিয়ে যাচ্ছি। ভারতের সঙ্গে ফেনসিডিল সম্পর্কে অনেকবার আলাপ হয়েছে। সীমান্ত এলাকায় ফেনসিডিল উৎপাদন বন্ধের জন্য তারা ব্যবস্থা নিচ্ছে। আমাদের হিসাব অনুযায়ী, ফেনসিডিল সরবরাহ কমেছে। কিন্তু ভয়ঙ্কর মাদক বেড়েছে সেটা হলো ইয়াবা। এর সঙ্গে আইস সংযুক্ত হয়েছে, যেটা আরও ভয়ঙ্কর। এগুলো আমাদের যুব সমাজের জন্য চ্যালেঞ্জ হয়ে গেছে। \nআমাদের মোট জনসংখ্যার ৬৫ ভাগের বেশি কর্মক্ষম পুরুষ রয়েছে। এর মধ্যে দুই-তৃতীয়াংশ যুবক। সেই জায়গায় আমরা যদি চ্যালেঞ্জ মোকাবিলা করতে না পারি তাহলে ২০৪১ সালে আমরা যে স্বপ্ন দেখছি উন্নত বাংলাদেশের সেখানেও আমরা চ্যালেঞ্জের মুখোমুখি হবো। যে কারণে হার্ম রিডাকশন—হাসপাতাল ও নিরাময় কেন্দ্রগুলো উৎসাহিত করছি যাতে যারা আসক্ত হয়ে গেছেন তাদের সুস্থ করা যায়। বর্তমানে আমাদের ৩৬২ নিরাময় কেন্দ্র রয়েছে। এর মধ্যে সবগুলো মানসম্পন্ন নয়। আমাদের এক পুলিশ সদস্য হাসপাতালে মারা গেছেন। এই জায়গায় আমাদের আরও এগুতে হবে। কারণ আমরা এখনো কাঙ্ক্ষিত লক্ষ্যে পৌঁছাতে পারিনি, বলেন স্বরাষ্ট্রমন্ত্রী।\nতিনি আরও বলেন, আমাদের দেশে মাদকাসক্তের সংখ্যা মাদকদ্রব্য নিয়ন্ত্রণ অধিদপ্তরের মহাপরিচালক যেটা বলেছেন, আমি মনে করি তার চেয়ে অনেক বেশি। উনি কম করে বলেছেন, ৩৬ লাখের কথা বলেছেন। আমাদের কারাগারে বন্দি ৬০ শতাংশ মাদক চোরাকারবারি বা এর সঙ্গে সংশ্লিষ্ট। ঢাকা বিভাগে আসক্তের সংখ্যা বেশি।",
        "author": "স্টার অনলাইন রিপোর্ট",
        "meta_description": "মাদক নির্মূলে সরকার ৩টি উপায়ে কাজ করছে জানিয়ে স্বরাষ্ট্রমন্ত্রী আসাদুজ্জামান খান কামাল বলেছেন, প্রতিবেশী দেশগুলোর সঙ্গে আলাপ-আলোচনা করায় দেশে ফেনসিডিল আসা কমেছে। তবে ভয়ঙ্কর মাদক ইয়াবা ও আইস আসা বেড়ে গেছে। আজ মঙ্গলবার দুপুরে এক অনুষ্ঠানে তিনি এ কথা বলেন।",
        "keywords": [
            "",
            "মাদক",
            " মাদকাসক্তি নিরাময় কেন্দ্র",
            " আইস",
            " ফেনসিডিল",
            " ইয়াবা"
        ],
        "published_date": "2022-05-24T13:23:00",
        "updated_date": "2022-05-24T13:23:00",
        "source": "The Daily Star Bangla",
        "last_scraped": "2024-11-26T15:48:52.067448"
    },
    {
        "url": "https://bangla.thedailystar.net/news/bangladesh/news-487601",
        "news_type": "crime",
        "news_subcategory": "drugs",
        "media_type": "Newspaper",
        "title": "‘মাদকসেবী বেড়েছে, ডোপ টেস্টে সবচেয়ে বেশি চাকরিচ্যুত পুলিশ সদস্য’",
        "image_urls": "https://tds-images-bn.thedailystar.net/sites/default/files/styles/big_202/public/images/2023/06/13/mozammel2_13june23.jpg",
        "content": "দেশে মাদকসেবীর সংখ্যা বেড়েছে বলে জানিয়েছেন আইন-শৃঙ্খলাবিষয়ক মন্ত্রিসভা কমিটির সভাপতি ও মুক্তিযুদ্ধবিষয়ক মন্ত্রী আ ক ম মোজাম্মেল হক।\nআজ মঙ্গলবার বিকেলে সচিবালয়ে স্বরাষ্ট্র মন্ত্রণালয়ে আইন-শৃঙ্খলাবিষয়ক মন্ত্রিসভা কমিটির বৈঠক শেষে তিনি এ তথ্য জানান। এ সময় তিনি যুবক সমাজকে নিয়ে উদ্বেগ প্রকাশ করেন।\nগণমাধ্যমকর্মীদের তিনি বলেন, 'সরকারি চাকরিতে আমরা ডোপ টেস্ট বাধ্যতামূলক করেছি কিন্তু ডোপ টেস্টের মেয়াদ খুব অল্পকাল। কেউ যদি ৩ দিন বিরত থাকে মাদক গ্রহণ থেকে, মাদকসেবী ডোপ টেস্টে আর ধরা পড়বে না। তারপরও ডোপ টেস্টের মাধ্যমে বেশ কিছু লোকের চাকরিও চলে গেছে এবং পুলিশ বাহিনীর লোকই সবচেয়ে বেশি চাকরিচ্যুত হয়েছে।'\n'আমরা উদ্বিগ্ন যে, মাদকসেবীদের সংখ্যা আমাদের আশানুরূপ কমেনি বরং বৃদ্ধি পেয়েছে অনেক ক্ষেত্রে। আমরা স্থানীয় প্রশাসনকে নির্দেশ দিয়েছি। শিক্ষক, অভিভাবকদের সঙ্গে কাউন্সেলিং করে তাদের সন্তানদের সম্পর্কে তারা যেন সচেতন থাকেন। এ ব্যাপরে আমাদের সিদ্ধান্ত অভিভাবকদের আমরা অনুরোধ করব,' বলেন তিনি।\nমাদকসেবী মেয়েদের সংখ্যা বাড়ছে বলেও এ সময় জানান মোজাম্মেল হক।\nতিনি বলেন, 'মাদকসেবীদের জন্য কিছু নিরাময় কেন্দ্র সরকারিভাবে...বেসরকারিভাবেও আছে, সেগুলো খুব একটা মানসম্মত নয়। সরকারি নিরাময় কেন্দ্রগুলোর আসন সংখ্যা বৃদ্ধির জন্য আমরা চেষ্টা করে যাচ্ছি। ইতোমধ্যে বেশ কিছু সংখ্যক আসন বৃদ্ধি করা হয়েছে এবং বিভিন্ন জেলা ও বিভাগীয় শহরগুলোতে নিরাময় কেন্দ্র স্থাপনের জন্য সরকারিভাবে প্রকল্প অনুমোদিত হয়েছে।'",
        "author": "স্টার অনলাইন রিপোর্ট",
        "meta_description": "মাদকসেবী মেয়েদের সংখ্যা বাড়ছে বলেও এ সময় জানান মোজাম্মেল হক।",
        "keywords": [
            " ডোপ টেস্ট",
            "মাদক",
            " মাদকসেবী",
            ""
        ],
        "published_date": "2023-06-13T22:02:00",
        "updated_date": "2023-06-13T22:02:00",
        "source": "The Daily Star Bangla",
        "last_scraped": "2024-11-26T15:48:52.599743"
    },
    {
        "url": "https://bangla.thedailystar.net/news/asia/south-east-asia/news-542986",
        "news_type": "crime",
        "news_subcategory": "drugs",
        "media_type": "Newspaper",
        "title": "থাই সেনাবাহিনীর সঙ্গে বন্দুকযুদ্ধে ১৫ সন্দেহভাজন মাদক চোরাকারবারি নিহত",
        "image_urls": "https://tds-images-bn.thedailystar.net/sites/default/files/styles/big_202/public/images/2023/12/18/thai_army.jpg",
        "content": "থাই সেনাবাহিনীর সঙ্গে বন্দুকযুদ্ধে ১৫ সন্দেহভাজন মাদক চোরাকারবারি নিহত হয়েছেন। থাইল্যান্ডের উত্তরের এক প্রত্যন্ত অঞ্চলে মিয়ানমার সীমান্তবর্তী এলাকায় দুই পক্ষের গুলি বিনিময়ের সময় এই ঘটনা ঘটে।\nআজ সোমবার এক থাই সেনা কর্মকর্তার বরাত দিয়ে এই তথ্য জানিয়েছে এএফপি।\nশনিবার সন্ধ্যায় চিয়াং রাই প্রদেশের মে ফাহ লুয়াং জেলায় এই গুলি বিনিময়ের ঘটনাটি ঘটে।\nঘটনাস্থলের কাছেই অবস্থিত থাইল্যান্ড, মিয়ানমার ও লাওসের সংযোগস্থল, যা 'সোনালি ত্রিভুজ' নামে পরিচিত। এখান থেকে দীর্ঘদিন ধরে মাদক চোরাকারবারের অভিযোগ রয়েছে।\nসংঘাত শেষে কর্মকর্তারা ঘটনাস্থলে ১৭টি ব্যাগে ২০ লাখেরও বেশি অ্যামফেটামিন ট্যাবলেট চিহ্নিত করেন।\nনাম না প্রকাশের শর্তে সেনা কর্মকর্তা এএফপিকে বলেন, 'আমরা এখনো জানতে পারিনি নিহত ১৫ জনের সবাই থাই নাগরিক কী না'।\nমিয়ানমার অ্যামফেটামিন মাদকের অন্যতম প্রধান উৎপাদক। উৎপাদিত মাদকের একটি বড় অংশ সেখান থেকে থাইল্যান্ড ও লাওসের মাধ্যমে বিশ্বের অন্যান্য দেশে পাঠানো হয়।\n২০২১ এর ফেব্রুয়ারিতে সামরিক অভ্যুত্থানের মাধ্যমে নির্বাচিত সরকারকে উৎখাত করার পর থেকেই নানা গোলযোগ ও অর্থনৈতিক সমস্যার মধ্য দিয়ে যাচ্ছে মিয়ানমার। তবে এই অভ্যুত্থানের আগে থেকেই দেশটিতে অবৈধ মাদকের উৎপাদন ও চোরাকারবার বাড়ছে।\nসম্প্রতি আফগানিস্তানকে হটিয়ে বিশ্বের সবচেয়ে বড় আফিম উৎপাদনকারী দেশের তকমা পেয়েছে মিয়ানমার।\nথাইল্যান্ডের উত্তরাঞ্চলের পার্বত্য এলাকাগুলোতে মাদক চোরাকারবারিদের সঙ্গে টহল সেনাদের বন্দুকযুদ্ধের ঘটনা প্রায়ই ঘটে।\nসেপ্টেম্বরে এক সংঘাতে এক চোরাকারবারি ও এক পুলিশ সদস্য নিহত হন। এক বছর আগে চিয়াং রাইতে সেনাবাহিনী ১৫ সন্দেহভাজন চোরাকারবারিকে হত্যা করে। তারা পায়ে হেঁটে সীমান্ত পার হওয়ার চেষ্টা করেছিলেন।",
        "author": "স্টার অনলাইন ডেস্ক",
        "meta_description": "শনিবার সন্ধ্যায় চিয়াং রাই প্রদেশের মে ফাহ লুয়াং জেলায় এই গুলি বিনিময়ের ঘটনাটি ঘটে।",
        "keywords": [
            "",
            " থাইল্যান্ড",
            "মাদক",
            " চোরাকারবার",
            " অ্যামফেটামিন",
            " মিয়ানমার",
            " থাই সেনাবাহিনী",
            " লাওস",
            " চোরাকারবারি",
            " মাদক চোরাকারবার"
        ],
        "published_date": "2023-12-18T12:02:00",
        "updated_date": "2023-12-18T12:02:00",
        "source": "The Daily Star Bangla",
        "last_scraped": "2024-11-26T15:48:53.191393"
    },
    {
        "url": "https://bangla.thedailystar.net/news/bangladesh/crime-justice/news-488921",
        "news_type": "crime",
        "news_subcategory": "drugs",
        "media_type": "Newspaper",
        "title": "১ মাসের মধ্যে শীর্ষ মাদক চোরাকারবারিদের তালিকা চেয়েছেন হাইকোর্ট",
        "image_urls": "https://tds-images-bn.thedailystar.net/sites/default/files/styles/big_202/public/feature/images/high-court-1_4.jpg",
        "content": "দেশের শীর্ষ মাদক চোরাকারবারিদের নামের তালিকা আগামী ১ মাসের মধ্যে জমা দিতে মাদকদ্রব্য নিয়ন্ত্রণ অধিদপ্তরকে নির্দেশ দিয়েছেন আদালত।\nএছাড়া অবৈধ মাদক চোরাকারবারির মাধ্যমে আয় করা অর্থ পাচারের অভিযোগ রয়েছে এমন বাংলাদেশি নাগরিকদের বিষয়ে ২ মাসের মধ্যে তদন্ত করতে সংশ্লিষ্ট কর্তৃপক্ষকে নির্দেশ দেওয়া হয়েছে।\nআজ রোববার বিচারপতি মো. নজরুল ইসলাম তালুকদার ও বিচারপতি খিজির হায়াত লিজুর হাইকোর্ট বেঞ্চ এই নির্দেশ দেন।\nসুপ্রিম কোর্টের আইনজীবী সুবীর নন্দী দাসের আবেদনের পরিপ্রেক্ষিতে আদালত এই নির্দেশ দেন।\nদুর্নীতি দমন কমিশন, জাতীয় রাজস্ব বোর্ড, বাংলাদেশ ফাইন্যানসিয়াল ইন্টেলিজেন্স ইউনিট, পুলিশের অপরাধ তদন্ত বিভাগ ও মাদকদ্রব্য নিয়ন্ত্রণ অধিদপ্তরকে তদন্ত করতে বলা হয়েছে।\nসুবীর নন্দী দাস দ্য ডেইলি স্টারসহ গণমাধ্যমে প্রকাশিত বিভিন্ন সংবাদের ওপর ভিত্তি করে আদালতে এই আবেদন করেছিলেন।\nইউনাইটেড নেশনস কনফারেন্স অন ট্রেড অ্যান্ড ডেভেলপমেন্টের (আঙ্কটাড) প্রতিবেদনের ভিত্তিতে গত ১১ জুন 'মাদক চোরাকারবার থেকে অর্থ পাচারে বাংলাদেশ এশিয়ায় প্রথম, বিশ্বে পঞ্চম' শিরোনামে দ্য ডেইলি স্টার একটি প্রতিবেদন প্রকাশ করে।\nআঙ্কটাডের প্রতিবেদনে বলা হয়েছে, ২০১৭ থেকে ২০২১ সালের মধ্যে বাংলাদেশ থেকে মাদকের কারণে ৪৮১ মিলিয়ন মার্কিন ডলার বা প্রায় ৫ হাজার ১৪৭ কোটি টাকা পাচার হয়ে যায়।",
        "author": "স্টার অনলাইন রিপোর্ট",
        "meta_description": "দুর্নীতি দমন কমিশন, জাতীয় রাজস্ব বোর্ড, বাংলাদেশ ফাইন্যানসিয়াল ইন্টেলিজেন্স ইউনিট, পুলিশের অপরাধ তদন্ত বিভাগ ও মাদকদ্রব্য নিয়ন্ত্রণ অধিদপ্তরকে তদন্ত করতে বলা হয়েছে।",
        "keywords": [
            "",
            "মাদক",
            " আইস",
            " মাদক চোরাকারবারি",
            " মিয়ানমার",
            " ইয়াবা",
            " মদ"
        ],
        "published_date": "2023-06-18T15:29:00",
        "updated_date": "2023-06-18T15:29:00",
        "source": "The Daily Star Bangla",
        "last_scraped": "2024-11-26T15:48:53.725375"
    },
    {
        "url": "https://bangla.thedailystar.net/news/bangladesh/crime-justice/news-377666",
        "news_type": "crime",
        "news_subcategory": "drugs",
        "media_type": "Newspaper",
        "title": "গবেষণার পর নতুন মাদক ‘কুশ’ তৈরি করে বিদেশে পাচারের পরিকল্পনা করছিলেন",
        "image_urls": "https://tds-images-bn.thedailystar.net/sites/default/files/styles/big_202/public/images/2022/08/02/untitled_design_71.jpg",
        "content": "বিভিন্ন নতুন ধরনের মাদকের প্রতি আগ্রহ থেকে তা নিয়ে পড়াশোনা ও গবেষণা করতেন তিনি। প্রাথমিক পর্যায়ে দক্ষিণ-পূর্ব এশিয়ার একটি দেশ থেকে একজন তাকে বিভিন্ন ধরণের অপ্রচলিত মাদক পাঠাতেন। পরে উত্তর আমেরিকার একটি দেশ থেকে তার কাছে মাদক আসতো এভাবে তিনি আন্তর্জাতিক মাদক সিন্ডিকেটের সঙ্গে যুক্ত হন।\nএমন বিভিন্ন অপ্রচলিত ও নতুন মাদক বিক্রি এবং তাপ নিয়ন্ত্রিত পদ্ধতিতে 'কুশ' মাদক তৈরির অন্যতম হোতা ওনাইসি সাঈদ ওরফে রেয়ার সাঈদকে রাজধানীর গুলশান থেকে গ্রেপ্তার করেছে র‌্যাব।\nআজ মঙ্গলবার র‍্যাবের এক সংবাদ বিজ্ঞপ্তিতে এসব তথ্য জানানো হয়েছে।\nগোপন সংবাদের ভিত্তিতে র‌্যাব সদর দপ্তর গোয়েন্দা শাখা ও র‌্যাব-১ সোমবার রাতে তাকে গ্রেপ্তার করে।\nএ সময় তার কাছ থেকে অপ্রচলিত মাদক এক্সট্যাসি, কুশ, হেম্প, মলি, এডারল, ফেন্টানিলসহ প্রায় ৩ কোটি টাকা মূল্যের দেশি ও বিদেশি মুদ্রা জব্দ করা হয় বলে র‍্যাব জানিয়েছে।\nপ্রাথমিক জিজ্ঞাসাবাদে গ্রেপ্তারকৃত ওনাইসী সাঈদ তার মাদক সংশ্লিষ্টতার বিষয়ে তথ্য দিয়েছেন বলে র‍্যাব জানিয়েছে।\nগ্রেপ্তারকৃতের তথ্যের ভিত্তিতে মোহাম্মদপুরের একটি বাসা থেকে বাণিজ্যিকভাবে বাজারজাতকরণের উদ্দেশ্যে তাপ নিয়ন্ত্রণ গ্রো-টেন্টের মাধ্যমে বিদেশি প্রজাতির ঘাস 'কুশ' তৈরির প্ল্যান্ট ও 'কুশ' মাদক তৈরির সেটআপ জব্দ করা হয়।\nর‍্যাব জানায়, গ্রেপ্তারকৃতের ভবিষ্যত পরিকল্পনা ছিল উন্নত দেশে 'কুশ' পাচার। এজন্য তিনি মোহাম্মদপুরের বাসায় উৎপাদিত প্রসেস করা 'কুশ' মাদক বাংলাদেশের অনেকের কাছে বিক্রি করেছেন।\nতার বিরুদ্ধে আইনানুগ ব্যবস্থা প্রক্রিয়াধীন বলে জানিয়েছে র‍্যাব।",
        "author": "স্টার অনলাইন রিপোর্ট",
        "meta_description": "বিভিন্ন নতুন ধরনের মাদকের প্রতি আগ্রহ থেকে তা নিয়ে পড়াশোনা ও গবেষণা করতেন তিনি। প্রাথমিক পর্যায়ে দক্ষিণ-পূর্ব এশিয়ার একটি দেশ থেকে একজন তাকে বিভিন্ন ধরণের অপ্রচলিত মাদক পাঠাতেন। পরে উত্তর আমেরিকার একটি দেশ থেকে তার কাছে মাদক আসতো এভাবে তিনি আন্তর্জাতিক মাদক সিন্ডিকেটের সঙ্গে যুক্ত হন।",
        "keywords": [
            " র‍্যাব",
            "মাদক",
            " কুশ"
        ],
        "published_date": "2022-08-02T17:46:00",
        "updated_date": "2022-08-02T17:48:00",
        "source": "The Daily Star Bangla",
        "last_scraped": "2024-11-26T15:48:54.277316"
    },
    {
        "url": "https://bangla.thedailystar.net/%E0%A6%B8%E0%A6%82%E0%A6%AC%E0%A6%BE%E0%A6%A6/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6/%E0%A6%AE%E0%A6%BE%E0%A6%A6%E0%A6%95-%E0%A6%B8%E0%A7%87%E0%A6%AC%E0%A6%A8-%E0%A6%95%E0%A6%B0%E0%A7%87-%E0%A6%97%E0%A6%BE%E0%A7%9C%E0%A6%BF-%E0%A6%9A%E0%A6%BE%E0%A6%B2%E0%A6%BE%E0%A6%AC%E0%A7%87%E0%A6%A8-%E0%A6%A8%E0%A6%BE-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%86%E0%A6%AE%E0%A6%BE%E0%A6%95%E0%A7%87-%E0%A6%AE%E0%A6%BE%E0%A6%B0%E0%A6%AC%E0%A7%87%E0%A6%A8-%E0%A6%A8%E0%A6%BE-367486",
        "news_type": "crime",
        "news_subcategory": "drugs",
        "media_type": "Newspaper",
        "title": "‘মাদক সেবন করে গাড়ি চালাবেন না, সড়ক দুর্ঘটনায় আমাকে মারবেন না’",
        "image_urls": "https://tds-images-bn.thedailystar.net/sites/default/files/styles/very_big_201/public/images/2022/07/04/ahsania-mission.jpg",
        "content": null,
        "author": "স্টার অনলাইন রিপোর্ট",
        "meta_description": "'মাদক সেবন করে গাড়ি চালাবেন না, সড়ক দুর্ঘটনায় আমাকে মারবেন না' শ্লোগানের মাধ্যমে সড়কে চালকদের সচেতন থাকার আহ্বান জানিয়েছে শিক্ষার্থীরা।",
        "keywords": [
            " রোড সেফটি",
            " মাদক",
            " সড়ক দুর্ঘটনা",
            "ঢাকা আহ্‌ছানিয়া মিশন"
        ],
        "published_date": "2022-07-04T20:31:00",
        "updated_date": "2022-07-04T20:32:00",
        "source": "The Daily Star Bangla",
        "last_scraped": "2024-11-26T15:48:54.895991"
    },
    {
        "url": "https://bangla.thedailystar.net/news/bangladesh/crime-justice/news-398496",
        "news_type": "crime",
        "news_subcategory": "drugs",
        "media_type": "Newspaper",
        "title": "ক্রসফায়ার কমায় মার্কিন নিষেধাজ্ঞার প্রভাব, যা বললেন র‌্যাব মহাপরিচালক",
        "image_urls": "https://tds-images-bn.thedailystar.net/sites/default/files/styles/big_202/public/images/2022/09/28/ig_rab.jpg",
        "content": "দেশে 'ক্রসফায়ার' প্রসঙ্গে র‌্যাপিড অ্যাকশন ব্যাটালিয়নের (র‌্যাব) বিদায়ী মহাপরিচালক চৌধুরী আবদুল্লাহ আল মামুন বলেন, যেখানে প্রয়োজন হয়, ঠিক সেখানেই আমরা শক্তি প্রয়োগ করি।\nআজ বুধবার সকালে রাজধানীর কারওয়ান বাজারে র‌্যাবের মিডিয়া সেন্টারে আয়োজিত সংবাদ সম্মেলনে তিনি এ কথা বলেন।\nঅতীতের তুলনায় 'ক্রসফায়ারে'র সংখ্যা কমে এসেছে। যুক্তরাষ্ট্রের নিষেধাজ্ঞা এতে প্রভাব ফেলেছে কি না। মাদকের বিরুদ্ধে অভিযান শুরু করেছিল র‌্যাব। এখন দেখা যাচ্ছে, মাদক বাড়ছে, মাদকসেবী বাড়ছে। র‌্যাবের অভিযান ব্যর্থ কি না—গণমাধ্যমকর্মীদের এমন প্রশ্নের জবাবে র‌্যাব মহাপরিচালক বলেন, মাদকের বিরুদ্ধে অভিযান আমরা যেভাবে করি, এটা কিন্তু একটা বৈশ্বিক যুদ্ধ বটে। আইন-শৃঙ্খলা রক্ষাকারী বাহিনী যেটা করছে, কারাগারে যেসব আসামি আছে তাদের অধিকাংশ মাদকের আসামি। এটা একটা সামাজিক সমস্যা হিসেবে দাঁড়িয়েছে। যার যার জায়গা থেকে দায়িত্বশীল আচরণ না করলে...আমার সন্তানের এখন ঘরে থাকার কথা, সে বাইরে গেছে, কোথায় গেছে? সন্তানের বিষয়ে আমার দায়িত্ব আছে। শিক্ষকের দায়িত্ব আছে। জনপ্রতিনিধির দায়িত্ব আছে। আমরা সবাই মিলে কাজ করছি। আমরা যেখানে খবর পাচ্ছি, ধরছি। এটা নিয়ন্ত্রণে নেই এ কথা বলার সুযোগ নেই। আমরা যদি ব্যবস্থা না নিতাম, জেলখানায় এত আসামি কীভাবে যেত!\nযুক্তরাষ্ট্রের নিষেধাজ্ঞার কারণে 'ক্রসফায়ার' কমে গেছে কি না জানতে চাইলে তিনি বলেন, এটা আমরা মনে করি না। যেখানে প্রয়োজন হয়, ঠিক সেখানেই আমরা শক্তি প্রয়োগ করি। যেখানে প্রয়োজন হয় না, সেখানে আমরা বিন্দুমাত্র শক্তি প্রয়োগ করার...এই দেশের নাগরিক, বঙ্গবন্ধু বলেছিলেন, তোমরা এই দেশের পুলিশ, তোমরা এই দেশের নাগরিক। ল' এনফোর্সেস এ দেশের, আমরা কেন আমাদের দেশের লোকের বিরুদ্ধে অবস্থান করবো! যখন নিতান্ত আইন-শৃঙ্খলা পরিস্থিতির কারণে...যখন আমি আক্রান্ত হই, তখন পলায়ন রোধ, মাদক-অস্ত্র উদ্ধারের জন্য, মানবপাচার বন্ধ করার জন্য; মাদক-অস্ত্র-মানবপাচারকারী যখন আক্রমণ করে তখন বাংলাদেশের প্রচলিত আইন অনুযায়ী যে ব্যবস্থা নেওয়া দরকার সেই ব্যবস্থা নিয়ে থাকি। যেহেতু আমাদের প্রশিক্ষণ আছে, সে অনুযায়ী আমরা ব্যবস্থা গ্রহণ করে থাকি। আইন যে ক্ষমতা দিয়েছে সেই সীমা বিন্দুমাত্র অতিক্রম করতে আমরা দেই না।\nসম্প্রতি র‌্যাবের অভিযান কমে গেছে কি না জানতে চাইলে র‌্যাব ডিজি বলেন, যেখানে যেটুকু প্রয়োজন ঠিক সেই পরিমাণে আমরা শক্তি প্রয়োগ করি। একজন ধাক্কা দিয়ে দৌড় দিলো, তাকে কি গুলি করে দিতে হবে? সিচুয়েশন যেটা ডিমান্ড করে সে অনুযায়ী আমরা ব্যবস্থা নিয়ে থাকি। আমরা প্রচলিত আইন অনুযায়ী ব্যবস্থা নিয়ে থাকি।\nআপনি যে সময় দায়িত্ব পালন করেছেন সে সময় র‌্যাবের বিরুদ্ধে গুমের কোনো অভিযোগ নেই। তারপরও যুক্তরাষ্ট্র আপনিসহ কিছু কর্মকর্তার ওপর নিষেধাজ্ঞা দিয়েছে। আগামীর পথচলায় এটা প্রভাব ফেলবে কি না জানতে চাইলে তিনি বলেন, গত আড়াই বছর আমরা দায়িত্ব পালন করেছি। র‌্যাব তার স্বাভাবিক দায়িত্ব পালন করেছে। যে কোনো কাজ আমরা যখন করি, আইনানুগ প্রক্রিয়া অবলম্বন করে আমরা কাজটি করি। যখন কোনো ঘটনা সংঘটিত হয়, আমাদের ওপর গুলি বর্ষণের কথাই বলি; অপরাধীরা যে কত 'নটোরিয়াস', অপরাধ সংঘটনের জন্য সামনের সব বাধা অতিক্রম করে তারা অপরাধ সংঘটন করতে চায়। আমরা যখন তাদের সামনে বাধা হয়ে দাঁড়াই, তখন তারা সর্বশক্তি দিয়ে আমাদের প্রতিহত করে তাদের অপরাধমূলক কর্মকাণ্ড চালিয়ে যেতে চায়। আমাদের সঙ্গে ওই অবস্থা যখনই সংঘটিত হয়, এরপরও আমাদের অনেক অনাকাঙ্ক্ষিত ঘটনা সংঘটিত হয় সঙ্গে সঙ্গে কিন্তু একটা জিনিস লক্ষ করবেন, আমরা কিন্তু ঘটনাস্থলে থাকি না। ঘটনাস্থলে থানা পুলিশ আসে। ম্যাজিস্ট্রেট আসেন, সুরতহাল করেন। এরপর মর্গে নেওয়া হয়, ময়নাতদন্ত করা হয়। মামলা হয়, পুলিশ তদন্ত করে। আমাদের স্বাধীন বিচার ব্যবস্থা, উভয়পক্ষের যুক্ততর্ক থেকে বিচারক তার সুচিন্তিত রায় দেন। ঘটনার পরে আমাদের কোনো ভূমিকা থাকে না। অন্যান্যরা সরকারের, আপনারাও (গণমাধ্যম) প্রতিনিয়ত মনিটর করেন। সেখানে র‌্যাবের ভূমিকা কতটুকু আছে সেটা আমার কাছেও প্রশ্ন। স্বচ্ছতার সঙ্গে এটা সম্পাদন হয়ে থাকে। এ ধরনের ঘটনায় আমাদের লোক আহত হয়েছে, আমাদের লোকের প্রাণহানী হয়েছে। অনেকের অঙ্গহানী হয়েছে।\nসামনে নির্বাচন, বিরোধী দলগুলো অভিযোগ করে আসছে—বিগত নির্বাচনগুলোতে পুলিশ সরকারের হাতিয়ার হিসেবে ব্যবহৃত হয়েছে। আপনি পুলিশ প্রধান হিসেবে নিয়োগ পাচ্ছেন, এই অভিযোগ আপনি কীভাবে মোকাবিলা করবেন? গণমাধ্যমে এসেছে, বিএনপিকে যারা অর্থ দেয়, পুলিশের পক্ষ থেকে তাদের একটি তথ্যভাণ্ডার তৈরি করা হচ্ছে, র‌্যাব বিরোধী দলগেুলো কোনো খোঁজ নিচ্ছে কি না, এ বিষয়ে আবদুল্লাহ আল মামুন বলেন, নির্বাচনকালে আমরা সম্পূর্ণভাবে নির্বাচন কমিশনের অধীনে দায়িত্ব পালন করি। নির্বাচন কমিশনের নির্দেশনা অনুযায়ী আমাদের দায়িত্ব সম্পাদন হয়। এটা দীর্ঘ দিনের চর্চা। আমরা অতীতে যেভাবে বাংলাদেশের আইন-শৃঙ্খলা রক্ষা করতে পেরেছি, সমুন্নত রাখতে পেরেছি, আগামী দিনেও বাংলাদেশ পুলিশ আইন-শৃঙ্খলা সমুন্নত রাখতে দৃঢ় প্রতীজ্ঞ।\nআগামী ৩০ সেপ্টেম্বর পুলিশের ৩১তম মহাপরিদর্শক (আইজিপি) হিসেবে দায়িত্ব নিতে যাচ্ছেন চৌধুরী আবদুল্লাহ আল মামুন।",
        "author": "স্টার অনলাইন রিপোর্ট",
        "meta_description": "দেশে ক্রসফায়ার প্রসঙ্গে র‌্যাপিড অ্যাকশন ব্যাটালিয়নের (র‌্যাব) বিদায়ী মহাপরিচালক চৌধুরী আবদুল্লাহ আল মামুন বলেন, যেখানে প্রয়োজন হয়, ঠিক সেখানেই আমরা শক্তি প্রয়োগ করি।",
        "keywords": [
            "",
            "বন্দুকযুদ্ধ",
            " যুক্তরাষ্ট্রের নিষেধাজ্ঞা",
            " নির্বাচন",
            " র‌্যাব",
            " মাদক",
            " ক্রসফায়ার"
        ],
        "published_date": "2022-09-28T12:38:00",
        "updated_date": "2022-09-28T12:44:00",
        "source": "The Daily Star Bangla",
        "last_scraped": "2024-11-26T15:48:55.468669"
    },
    {
        "url": "https://bangla.thedailystar.net/news/bangladesh/crime-justice/news-378886",
        "news_type": "crime",
        "news_subcategory": "drugs",
        "media_type": "Newspaper",
        "title": "নোয়াখালীতে মাদকসহ ছাত্রদল ও স্বেচ্ছাসেবক দল নেতা গ্রেপ্তার",
        "image_urls": "https://tds-images-bn.thedailystar.net/sites/default/files/styles/big_202/public/feature/images/arrest_logo_3.jpg",
        "content": "নোয়াখালীর সেনবাগে ছাত্রদল ও স্বেচ্ছাসেবক দলের নেতাসহ ৫ জনকে গাঁজা ও ইয়াবাসহ গ্রেপ্তার করেছে পুলিশ।\nগ্রেপ্তারকৃতদের মধ্যে কামরুল ইসলাম ইমরান (৩০) সেনবাগ উপজেলা স্বেচ্ছাসেবক দলের সাধারণ সম্পাদক এবং মো. শাহাদত হোসেন রাজু (৩০) মোহাম্মদপুর ইউনিয়ন ছাত্রদলের সভাপতি ও ওই ইউপির ৭ নম্বর ওয়ার্ডের সদস্য।\nগতকাল বৃহস্পতিবার রাতে গ্রেপ্তারের পর আজ শুক্রবার তাদের আদালতের মাধ্যমে কারাগারে পাঠানো হয়েছে।\nসেনবাগ থানার ভারপ্রাপ্ত কর্মকর্তা (ওসি) ইকবাল হোসেন পাটোয়ারী দ্য ডেইলি স্টারকে এসব তথ্য নিশ্চিত করেছেন।\nতিনি জানান, বৃহস্পতিবার রাতে উপজেলার আজিজপুর ও অর্জুনতলায় অভিযান চালিয়ে ওই ২ জনসহ মোট ৫ জনকে গ্রেপ্তার করা হয়।\n'গ্রেপ্তারকৃতরা দীর্ঘদিন ধরে এলাকায় মাদক সেবন ও বিক্রি করে আসছিল,' বলেন তিনি।",
        "author": "নিজস্ব সংবাদদাতা, নোয়াখালী",
        "meta_description": "নোয়াখালীর সেনবাগে ছাত্রদল ও স্বেচ্ছাসেবক দলের নেতাসহ ৫ জনকে গাঁজা ও ইয়াবাসহ গ্রেপ্তার করেছে পুলিশ।",
        "keywords": [
            "",
            "মাদক",
            " ছাত্রদল",
            " নোয়াখালী",
            " স্বেচ্ছাসেবক দল"
        ],
        "published_date": "2022-08-05T17:23:00",
        "updated_date": "2022-08-05T17:23:00",
        "source": "The Daily Star Bangla",
        "last_scraped": "2024-11-26T15:48:56.048275"
    }
]
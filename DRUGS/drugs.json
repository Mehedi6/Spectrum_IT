[
    {
        "url": "https://www.banglatribune.com/country/khulna/859084/%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AA%E0%A6%BE%E0%A6%81%E0%A6%9A-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%AD%E0%A6%BE%E0%A6%B0%E0%A6%A4%E0%A7%80%E0%A7%9F-%E0%A6%95%E0%A7%8D%E0%A6%B0%E0%A6%BF%E0%A6%B8%E0%A7%8D%E0%A6%9F%E0%A6%BE%E0%A6%B2-%E0%A6%AE%E0%A7%87%E0%A6%A5",
        "news_type": "crime",
        "news_subcategory": "drugs",
        "media_type": "Online News Portal",
        "title": "সীমান্তে ৫ কোটি টাকার ভারতীয় ক্রিস্টাল মেথ উদ্ধার",
        "image_urls": "https://cdn.banglatribune.net/contents/cache/images/400x225x1/uploads/media/2024/08/21/Satkhira-a75a4ebf376ee0a6b613b46f507deaca.jpg?jadewits_media_id=931553",
        "content": "সীমান্ত এলাকা দিয়ে ভারত থেকে বাংলাদেশে মাদকদ্রব্য পাচারকালে এক কেজি ভারতীয় ক্রিস্টাল মেথ (আইস) উদ্ধার করেছে বিজিবি। মঙ্গলবার (২০ আগস্ট) সাতক্ষীরার কলারোয়া উপজেলার হঠাৎগঞ্জ এলাকা থেকে এ মাদকদ্রব্য উদ্ধার করা হয়।\nসাতক্ষীরা ব্যাটালিয়ন (৩৩ বিজিবি) লে. কর্নেল মো. আশরাফুল হক রাতে গণমাধ্যমে পাঠানো এক প্রেস বিজ্ঞপ্তিতে জানান, গোয়েন্দা তথ্যের ভিত্তিতে জানা যায়, কাকডাঙ্গা বিওপির দায়িত্বপূর্ণ সীমান্ত এলাকা দিয়ে ভারত থেকে বাংলাদেশে মাদকদ্রব্য পাচার করা হবে। ওই সংবাদের ভিত্তিতে নায়েব সুবেদার মো. শামীম আলমের নেতৃত্বে একটি চৌকস আভিযানিক দল বাংলাদেশের অভ্যন্তরে কলারোয়া থানাধীন হঠাৎগঞ্জ এলাকায় গোপনে অবস্থান গ্রহণ করে। একপর্যায়ে আগত মাদক চোরাকারবারিরা আভিযানিক দলের উপস্থিতি টের পেয়ে পালালে অভিযানিক দল তাদের ধাওয়া করে। এ সময় চোরাকারবারিরা রাতের অন্ধকারে ঘন জঙ্গলের মধ্য দিয়ে পালিয়ে যায়।\nপরবর্তীতে আভিযানিক দল ওই এলাকা তল্লাশি করে একটি ব্যাগ থেকে ১ কেজি ক্রিস্টাল মেথ (আইস) উদ্ধার করে। যার আনুমানিক মূল্য পাঁচ কোটি টাকা।\nউল্লেখ্য, আটককৃত মাদকদ্রব্যের বিষয়ে আইনি ব্যবস্থা গ্রহণে সাতক্ষীরা জেলার মাদকদ্রব্য নিয়ন্ত্রণ অধিদফতরে সাধারণ ডায়েরি (জিডি) করার কার্যক্রম প্রক্রিয়াধীন রয়েছে।",
        "author": "সাতক্ষীরা প্রতিনিধি",
        "meta_description": "সীমান্ত এলাকা দিয়ে ভারত থেকে বাংলাদেশে মাদকদ্রব্য পাচারকালে এক কেজি ভারতীয় ক্রিস্টাল মেথ (আইস) উদ্ধার করেছে বিজিবি। মঙ্গলবার (২০ আগস্ট) সাতক্ষীরার কলারোয়া উপজেলার হঠাৎগঞ্জ এলাকা থেকে এ মাদকদ্রব্য উদ্ধার করা হয়। সাতক্ষীরা ব্যাটালিয়ন (৩৩ বিজিবি) লে. কর্নেল মো. আশরাফুল হক রাতে...",
        "keywords": [
            "মাদক",
            "পুলিশ",
            "অপরাধ",
            "মাদকদ্রব্য",
            "পাচার",
            "চোরাচালান"
        ],
        "published_date": "2024-08-21T08:57:00",
        "updated_date": null,
        "source": "বাংলা ট্রিবিউন",
        "last_scraped": "2024-11-26T19:03:29.702211",
        "news_score": 85,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/others/818082/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%AB%E0%A7%A6",
        "news_type": "crime",
        "news_subcategory": "drugs",
        "media_type": "Online News Portal",
        "title": "রাজধানীতে পুলিশের অভিযানে গ্রেফতার ৫০",
        "image_urls": "https://cdn.banglatribune.net/contents/cache/images/400x225x1/uploads/media/2022/05/01/-9efaa14437b4e3a85e5dc3e498366617.jpg?jadewits_media_id=789757",
        "content": "রাজধানীর বিভিন্ন এলাকায় মাদক বিক্রি ও সেবনের অভিযোগে ৫০ জনকে গ্রেফতার করেছে ঢাকা মেট্রোপলিটন পুলিশের (ডিএমপি) বিভিন্ন অপরাধ ও গোয়েন্দা বিভাগ।\nমঙ্গলবার (২৬ সেপ্টেম্বর) সকাল ৬টা থেকে বুধবার (২৬ সেপ্টেম্বর) সকাল ৬টা পর্যন্ত অভিযান চালিয়ে তাদের গ্রেফতার করা হয়।\nবুধবার (২৭ সেপ্টেম্বর) সকালে ঢাকা মেট্রোপলিটন পুলিশের (ডিএমপি) জনসংযোগ ও গণমাধ্যম শাখা থেকে পাঠানো এক সংবাদ বিজ্ঞপ্তিতে এ তথ্য জানানো হয়।\nবিজ্ঞপ্তিতে বলা হয়, ঢাকা মেট্রোপলিটন পুলিশের নিয়মিত মাদকবিরোধী অভিযানের অংশ হিসেবে রাজধানীর বিভিন্ন থানা এলাকায় অভিযান চালিয়ে তাদের গ্রেফতারসহ মাদকদ্রব্য উদ্ধার করা হয়। এ সময় তাদের হেফাজত থেকে ১৫ হাজার ৯২ পিস ইয়াবা, ৯ কেজি ৬৭০ গ্রাম গাঁজা ও ৩৫২ গ্রাম ২০০ পুরিয়া হেরোইন উদ্ধারমূলে জব্দ করা হয়।\nগ্রেফতার ব্যক্তিদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ৩৮টি মামলা হয়েছে বলে বিজ্ঞপ্তিতে জানানো হয়।",
        "author": "বাংলা ট্রিবিউন রিপোর্ট",
        "meta_description": "রাজধানীর বিভিন্ন এলাকায় মাদক বিক্রি ও সেবনের অভিযোগে ৫০ জনকে গ্রেফতার করেছে ঢাকা মেট্রোপলিটন পুলিশের (ডিএমপি) বিভিন্ন অপরাধ ও গোয়েন্দা বিভাগ। মঙ্গলবার (২৬ সেপ্টেম্বর) সকাল ৬টা থেকে বুধবার (২৬ সেপ্টেম্বর) সকাল ৬টা পর্যন্ত অভিযান চালিয়ে তাদের গ্রেফতার করা হয়। বুধবার (২৭...",
        "keywords": [
            "মাদকদ্রব্য",
            "মামলা",
            "মাদক",
            "অপরাধ",
            "পুলিশ",
            "হেরোইন",
            "গাঁজা",
            "ইয়াবা",
            "গ্রেপ্তার"
        ],
        "published_date": "2023-09-27T10:27:00",
        "updated_date": null,
        "source": "বাংলা ট্রিবিউন",
        "last_scraped": "2024-11-26T19:03:30.947799",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/others/801719/%E0%A6%AE%E0%A7%87-%E0%A6%AE%E0%A6%BE%E0%A6%B8%E0%A7%87-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%AF%E0%A6%BC-%E0%A7%A8%E0%A7%A6-%E0%A6%95%E0%A7%87%E0%A6%9C%E0%A6%BF-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3-%E0%A6%93-%E0%A7%A8%E0%A7%AE-%E0%A6%95%E0%A7%87%E0%A6%9C%E0%A6%BF",
        "news_type": "crime",
        "news_subcategory": "drugs",
        "media_type": "Online News Portal",
        "title": "মে মাসে সীমান্তে প্রায় ২০ কেজি স্বর্ণ ও ২৮ কেজি আইস জব্দ",
        "image_urls": "https://cdn.banglatribune.net/contents/cache/images/400x225x1/uploads/media/2020/01/01/7e139bfa58b5224390356366d0c6a028-5e0c7d094d2fa.jpg?jadewits_media_id=645560",
        "content": "বর্ডার গার্ড বাংলাদেশের (বিজিবি) অভিযানে চলতি বছরের মে মাসে সীমান্তে অভিযান পরিচালনা করে ২০ কেজি ৫৬৯ গ্রাম স্বর্ণ ও ২৮ কেজি ৭১০ গ্রাম মাদক ক্রিস্টাল মেথ আইসসহ বিভিন্ন ধরনের চোরাচালান সামগ্রী এবং অস্ত্র ও গোলাবারুদ জব্দ করা হয়েছে। জব্দকৃত এসব চোরাচালান পণ্যসামগ্রীর আনুমানিক বাজার মূল্য মোট ২৮২ কোটি ৩৩ লাখ ৫৭ হাজার টাকা।\nবর্ডার গার্ড বাংলাদেশ (বিজিবি) জনসংযোগ কর্মকর্তা শরীফুল ইসলাম শুক্রবার (২ জুন) এ তথ্য নিশ্চিত করেন।\nস্বর্ণ ছাড়াও জব্দকৃত চোরাচালান দ্রব্যের মধ্যে রয়েছে ৮৮ কেজি ৬৯৪ গ্রাম রুপা; ১ লাখ ৫১ হাজার ৬৪৫টি কসমেটিক্স সামগ্রী; ২ হাজার ৭৬৬টি ইমিটেশন গয়না; ২১ হাজার ৪৮১টি শাড়ি; ১ হাজার ২৭৫টি থ্রি পিস, শার্ট পিস, চাদর ও কম্বল; ৩ হাজার ৯১১টি তৈরি পোশাক; ১ হাজার ৯২৪ ঘনফুট কাঠ; ৬ হাজার ৬৬ কেজি চা পাতা; ১ লাখ ১৬ হাজার ৪৩০ কেজি কয়লা; ২ হাজার ২৫৯ কেজি কারেন্ট বা সুতার জাল; ১ লাখ ৬৫ হাজার ৮৯৩ ঘনফুট পাথর; ১০টি ট্রাক বা কাভার্ডভ্যান; ১১টি পিকআপ; পাঁচটি প্রাইভেটকার; ২৫টি সিএনজি বা ইজিবাইক এবং ১১৬টি মোটরসাইকেল।  \nউদ্ধারকৃত অস্ত্র ও বিস্ফোরকের মধ্যে রয়েছে আটটি পিস্তল; আটটি ম্যাগজিন; সাতটি বিভিন্ন প্রকার গান, ১০০ কেজি সালফার, চারটি বিস্ফোরক স্টিক, সাতটি ডেটোনেটর এবং ৪০ রাউন্ড গুলি।  \nএছাড়াও গত মাসে বিজিবি বিপুল পরিমাণ মাদকদ্রব্য জব্দ করা হয়েছে। জব্দকৃত মাদক ও নেশাজাতীয় দ্রব্যের মধ্যে রয়েছে ১৯ লাখ ৫৫ হাজার ২১০ পিস ইয়াবা ট্যাবলেট; ২৮ কেজি ৭১০ গ্রাম ক্রিস্টাল মেথ আইস; ২৭ কেজি ৮৬০ গ্রাম হেরোইন; ২২ হাজার ৬১৪ বোতল ফেনসিডিল; ২৩ হাজার ৬৮২ বোতল বিদেশি মদ; ৩ হাজার ২৭ ক্যান বিয়ার; ২ হাজার ৫৬৭ কেজি গাঁজা; ১ লাখ ৭৫ হাজার ৬৩২ প্যাকেট বিড়ি ও সিগারেট; ৩৯ হাজার ৫২০টি নেশাজাতীয় ইনজেকশন; ২ হাজার ৪৪৭টি অ্যানেগ্রা বা সেনেগ্রা ট্যাবলেট; ৬ হাজার ৬৬১টি ইস্কাফ সিরাপ; ৬৯৮ বোতল এমকেডিল বা কফিডিল; ১৭ লাখ ৭৬ হাজহার ৯৪১ পিস বিভিন্ন প্রকার ওষুধ, ২ কেজি ৪৪৫ গ্রাম কোকেন এবং ১ লাখ ৬০ হাজার ১৬৮টি অন্যান্য ট্যাবলেট। \nসীমান্তে বিজিবি’র অভিযানে ইয়াবাসহ বিভিন্ন প্রকার মাদক পাচার ও অন্যান্য চোরাচালানে জড়িত থাকার অভিযোগে ২২০ জন চোরাচালানীকে আটক করা হয়। অবৈধভাবে সীমান্ত অতিক্রমের দায়ে ৩১ জন বাংলাদেশি নাগরিক, চার জন ভারতীয় নাগরিক এবং ২৮ জন মিয়ানমারের নাগরিককে আটকের পর তাদের বিরুদ্ধে আইনানুগ ব্যবস্থা গ্রহণ করা হয়েছে।",
        "author": "বাংলা ট্রিবিউন রিপোর্ট",
        "meta_description": "বর্ডার গার্ড বাংলাদেশের (বিজিবি) অভিযানে চলতি বছরের মে মাসে সীমান্তে অভিযান পরিচালনা করে ২০ কেজি ৫৬৯ গ্রাম স্বর্ণ ও ২৮ কেজি ৭১০ গ্রাম মাদক ক্রিস্টাল মেথ আইসসহ বিভিন্ন ধরনের চোরাচালান সামগ্রী এবং অস্ত্র ও গোলাবারুদ জব্দ করা হয়েছে। জব্দকৃত এসব চোরাচালান পণ্যসামগ্রীর আনুমানিক...",
        "keywords": [
            "চোরাচালান",
            "গ্রেপ্তার",
            "হেরোইন",
            "ইয়াবা",
            "পাচার",
            "মাদক",
            "অপরাধ",
            "মাদকদ্রব্য"
        ],
        "published_date": "2023-06-02T15:11:00",
        "updated_date": null,
        "source": "বাংলা ট্রিবিউন",
        "last_scraped": "2024-11-26T19:07:48.351453",
        "news_score": 95,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    }
]
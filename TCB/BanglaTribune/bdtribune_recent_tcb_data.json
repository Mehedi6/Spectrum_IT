[
    {
        "url": "https://www.banglatribune.com/business/863071/%E0%A6%B0%E0%A6%AC%E0%A6%BF%E0%A6%AC%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%AA%E0%A6%A3%E0%A7%8D%E0%A6%AF-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF",
        "title": "রবিবার থেকে শুরু হচ্ছে টিসিবির পণ্য বিক্রি",
        "image_urls": "https://cdn.banglatribune.net/contents/cache/images/1100x617x1/uploads/media/2024/02/14/tcb-2283ba4a2896eb690d0c852144c42776.jpg?jadewits_media_id=902656",
        "content": "বাণিজ্য মন্ত্রণালয়ের নির্দেশে আগামীকাল রবিবার (১৫ সেপ্টেম্বর) থেকে সারা দেশে শুরু হচ্ছে টিসিবির পণ্য বিক্রয় কার্যক্রম। সাশ্রয়ী মূল্যে সারা দেশের এক কোটি পরিবারকে দেওয়া হবে চাল, ভোজ্যতেল ও মসুর ডাল।\nশনিবার (১৪ সেপ্টেম্বর) টিসিবির এক আদেশে এ তথ্য জানানো হয়েছে।\nটিসিবির পিআরও জানিয়েছেন, কার্ডধারী এক কোটি পরিবার সারা দেশের সিটি করপোরেশন, জেলা উপজেলার টিসিবির নিজস্ব ডিলারের দেকান বা তাদের নির্দিষ্ট বিক্রয়কেন্দ্র থেকে ৩০ টাকা কেজি দরে ৫ কেজি চাল, ১০০ টাকা লিটার দরে ২ লিটার ভোজ্যতেল ও ৬০ টাকা কেজি দরে ২ কেজি মসুর ডাল কিনতে পারবেন।",
        "author": "বাংলা ট্রিবিউন রিপোর্ট",
        "meta_description": "বাণিজ্য মন্ত্রণালয়ের নির্দেশে আগামীকাল রবিবার (১৫ সেপ্টেম্বর) থেকে সারা দেশে শুরু হচ্ছে টিসিবির পণ্য বিক্রয় কার্যক্রম। সাশ্রয়ী মূল্যে সারা দেশের এক কোটি পরিবারকে দেওয়া হবে চাল, ভোজ্যতেল ও মসুর ডাল। শনিবার (১৪ সেপ্টেম্বর) টিসিবির এক আদেশে এ তথ্য জানানো হয়েছে। টিসিবির পিআরও...",
        "keywords": "পণ্য বিক্রি, টিসিবির পণ্য বিক্রি, কেনাকাটা, বিক্রয়, টিসিবি, স্মার্ট, কার্ড, টিসিবির পণ্য, পণ্য, বিতরণ, ফ্যামিলি, TCB, অনিয়ম, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-09-14T17:11:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:04.078326",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/business/news/794135/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AE%E0%A6%BE%E0%A6%B2%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%9A%E0%A6%BF%E0%A6%A8%E0%A6%BF-%E0%A6%95%E0%A6%BF%E0%A6%A8%E0%A6%9B%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0",
        "title": "টিসিবির জন্য মালয়েশিয়া থেকে চিনি কিনছে সরকার",
        "image_urls": "https://cdn.banglatribune.net/contents/cache/images/1100x617x1/uploads/media/2022/09/14/298867213_1566776570445783_3017010921684868163_n-a5683f92111a05eb7dee8dee369b2b3e-b42233bec9a67136b40b1a5b2e228f19-104339d9fbbc77ca0b2f49e6c077fce3.png?jadewits_media_id=812451",
        "content": "সরকার ১৩৮ কোটি টাকা ব্যায়ে ২৫ হাজার মেট্রিকটন চিনি কেনার সিদ্ধান্ত নিয়েছে। মালয়েশিয়া থেকে এ চিনি কেনা হবে। ট্রডিং করপোরেশন অব বাংলাদেশের (টিসিবি) জন্য এ চিনি কেনা হবে।\nবুধবার (১২ এপ্রিল) অর্থমন্ত্রী আ হ ম মুস্তফা কামালের সভাপতিত্বে সরকারি ক্রয় সংক্রান্ত মন্ত্রিসভা কমিটির সভায় এ সিদ্ধান্ত নেওয়া হয়েছে। \nবৈঠক শেষে মন্ত্রিপরিষদ বিভাগের অতিরিক্ত সচিব সাঈদ মাহবুব খান বলেন, বাণিজ্য মন্ত্রণালয়ের অধীন ট্রেডিং করপোরেশন অব বাংলাদেশ (টিসিবি) কর্তৃক আন্তর্জাতিক উন্মুক্ত দরপত্র পদ্ধতিতে ১২ হাজার ৫০০ মেট্রিক টন চিনি মালয়েশিয়ার ব্রিজো মেরিন এসডিএন বিএইচডি (স্থানীয় এজেন্ট জেআই ট্রেডার্স, ঢাকা)-এর কাছ থেকে ৬৮ কোটি ৬৭ লাখ ৪৩ হাজার ১২৫ টাকায় ক্রয়ের অনুমোদন দেওয়া হয়েছে। প্রতি কেজি চিনির দাম ধরা হয়েছে ৮৯ টাকা ৫০ পয়সা। আগে যা ছিল ৮৮ টাকা ৮৪ পয়সা।\nক্রয় প্রস্তাবে বলা হয়, বাণিজ্য মন্ত্রণালয়ে অধীন ট্রেডিং করপোরেশন অব বাংলাদেশ (টিসিবি) কর্তৃক স্থানীয়ভাবে সরাসরি ক্রয় পদ্ধতিতে ১২ হাজার ৫০০ মেট্রিক টন চিনি গ্লোবাল করপোরেশন ঢাকা-এর কাছ থেকে ১৩২ কোটি ৫০ লাখ টাকায় ক্রয়ের অনুমোদন দেওয়া হয়েছে।\nটিসিবি কর্তৃক আন্তর্জাতিকভাবে সরাসরি ক্রয় পদ্ধতিতে ১২ হাজার ৫০০ মেট্রিক টন চিনি সংযুক্ত আরব আমিরাত (ইউএই) গোল্ডেন উইংস জেনারেল ট্রেডিং (স্থানীয় এজেন্ট শানজাইব লিমিটেড, ঢাকা)-এর কাছ থেকে ৬৮ কোটি ৭৩ লাখ ৭৫ হাজার টাকায় ক্রয়ের অনুমোদন দেওয়া হয়েছে।\nঅতিরিক্ত সচিব জানান, আজ অর্থনৈতিক বিষয় সংক্রান্ত মন্ত্রিসভা কমিটির ৯ম এবং সরকারি ক্রয় সংক্রান্ত মন্ত্রিসভা কমিটির ১৪তম সভা অনুষ্ঠিত হয়। অর্থনৈতিক বিষয় সংক্রান্ত মন্ত্রিসভা কমিটির অনুমোদনের জন্য ২টি এবং ক্রয়-কমিটির অনুমোদনের জন্য ১৬টি প্রস্তাব উপস্থাপন করা হয়।",
        "author": "বাংলা ট্রিবিউন রিপোর্ট",
        "meta_description": "সরকার ১৩৮ কোটি টাকা ব্যায়ে ২৫ হাজার মেট্রিকটন চিনি কেনার সিদ্ধান্ত নিয়েছে। মালয়েশিয়া থেকে এ চিনি কেনা হবে। ট্রডিং করপোরেশন অব বাংলাদেশের (টিসিবি) জন্য এ চিনি কেনা হবে। বুধবার (১২ এপ্রিল) অর্থমন্ত্রী আ হ ম মুস্তফা কামালের সভাপতিত্বে সরকারি ক্রয় সংক্রান্ত মন্ত্রিসভা কমিটির সভায়...",
        "keywords": "বাংলাদেশ, চিনি, ট্রেডিং, মালয়েশিয়া, টিসিবি, ক্রয়, সরকারি, TCB, করপোরেশন, আমদানি, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2023-04-12T17:24:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:14.789245",
        "news_score": 75,
        "international": false,
        "sentiment": "Neutral",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/country/mymensing/875042/%E0%A6%B2%E0%A7%81%E0%A6%9F%E0%A7%87%E0%A6%B0-%E0%A6%8F%E0%A6%95%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%96%E0%A7%8B%E0%A6%B2%E0%A6%BE-%E0%A6%AE%E0%A6%BE%E0%A6%A0%E0%A7%87-%E0%A6%AE%E0%A6%BF%E0%A6%B2%E0%A6%B2%E0%A7%8B-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A7%A8%E0%A7%AF-%E0%A6%AC%E0%A6%B8%E0%A7%8D%E0%A6%A4%E0%A6%BE",
        "title": "লুটের একদিন পর খোলা মাঠে মিললো টিসিবির ২৯ বস্তা ডাল",
        "image_urls": "https://cdn.banglatribune.net/contents/cache/images/640x359x1/uploads/media/2024/11/29/Mymensingh-9b31243848bd71b612c97a350e958c8e.jpg?jadewits_media_id=949679",
        "content": "ময়মনসিংহের ঈশ্বরগঞ্জে একটি ইউনিয়ন পরিষদের (ইউপি) কক্ষের দরজা-জানালা ভেঙে ট্রেডিং করপোরেশন অব বাংলাদেশের (টিসিবি) লুট হওয়া ডালের ৩১টি বস্তার মধ্যে ২৯টি উদ্ধার হয়েছে। শুক্রবার (২৯ নভেম্বর) সকালে ইউনিয়ন পরিষদের পাশেই খোলা মাঠ থেকে পুলিশ সেগুলো উদ্ধার করে।\nএর আগে, বুধবার (২৭ নভেম্বর) দিবাগত রাতে উপজেলার সরিষা ইউনিয়ন পরিষদ থেকে লুটের এ ঘটনা ঘটে। বিষয়টি নিশ্চিত করেছেন আঠারবাড়ী পুলিশ ফাঁড়ির ইনচার্জ পরিদর্শক মো. গোলাম কিবরিয়া।\nতিনি বলেন, ‘ইউনিয়ন পরিষদ থেকে ডালের বস্তা লুট হওয়ার পর গতকাল দিনভর সন্দেহভাজন বিভিন্ন ব্যক্তির বাসাবাড়ি ও দোকানে অভিযান চালানো হয়। এ অবস্থায় শুক্রবার সকালে ইউনিয়ন পরিষদের পাশেই খোলা মাঠে ডালের বস্তা পড়ে থাকতে দেখে স্থানীয়রা থানায় খবর দেয়। পরে পুলিশ গিয়ে সেগুলো উদ্ধার করে। তবে এ ঘটনার সঙ্গে জড়িত কাউকে আটক করতে পারেনি পুলিশ।’\nগোলাম কিবরিয়া বলেন, ‘এ ঘটনার সঙ্গে জড়িতরা বুঝতে পেরেছে, তারা এগুলো হজম করতে পারবে না। তাই ভয়ে রাতের আঁধারে পরিষদের পাশে ডালের বস্তাগুলো ফেলে গেছে। উদ্ধারকৃত ডালের বস্তা আইনি প্রক্রিয়া শেষে সংশ্লিষ্ট ডিলারের কাছে হস্তান্তর করা হবে।’\nতিনি আরও বলেন, ‘যে দুটি বস্তা উদ্ধার হয়নি, সেগুলো উদ্ধারসহ এর সঙ্গে জড়িতদের খুঁজে বের করে আইনের আওতায় আনার চেষ্টা অব্যাহত রয়েছে।’\nউল্লেখ্য, উপজেলার সরিষা ইউনিয়নের ৭৮৫ জন উপকারভোগীর জন্য টিসিবির ৫০ কেজি ওজনের ৩১ বস্তা ডাল গত বুধবার রাত সাড়ে ১২টার দিকে ইউনিয়ন পরিষদের কক্ষে রাখা হয়। ওই রাতেই সেখান থেকে সব ডাল লুট হয়ে যায়।",
        "author": "ময়মনসিংহ প্রতিনিধি",
        "meta_description": "ময়মনসিংহের ঈশ্বরগঞ্জে একটি ইউনিয়ন পরিষদের (ইউপি) কক্ষের দরজা-জানালা ভেঙে ট্রেডিং করপোরেশন অব বাংলাদেশের (টিসিবি) লুট হওয়া ডালের ৩১টি বস্তার মধ্যে ২৯টি উদ্ধার হয়েছে। শুক্রবার (২৯ নভেম্বর) সকালে ইউনিয়ন পরিষদের পাশেই খোলা মাঠ থেকে পুলিশ সেগুলো উদ্ধার করে। এর আগে, বুধবার (২৭...",
        "keywords": "বাংলাদেশ, ট্রেডিং, টিসিবি, লুট, ডাল, TCB, করপোরেশন, অনিয়ম, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-29T15:17:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:25.521757",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/others/875000/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%B2%E0%A6%BE%E0%A6%87%E0%A6%A8%E0%A7%87-%E0%A6%AE%E0%A6%A7%E0%A7%8D%E0%A6%AF%E0%A6%AC%E0%A6%BF%E0%A6%A4%E0%A7%8D%E0%A6%A4-%E0%A6%A8%E0%A6%BF%E0%A6%AE%E0%A7%8D%E0%A6%A8%E0%A6%AC%E0%A6%BF%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A6%BE%E0%A6%AA%E0%A6%BE%E0%A6%B6%E0%A6%BF",
        "title": "টিসিবির লাইনে মধ্যবিত্ত-নিম্নবিত্তের পাশাপাশি শিক্ষার্থীরাও",
        "image_urls": "https://cdn.banglatribune.net/contents/cache/images/400x225x1/uploads/media/2024/11/28/Messenger_creation_416D0761-D9A8-4C91-BCB4-5B9A5454AD0A-0fe92ec241471e4ca2e9088855372463.jpeg?jadewits_media_id=949636",
        "content": "নিত্যপ্রয়োজনীয় পণ্যমূল্যের ঊর্ধ্বগতিতে দিশেহারা সাধারণ মানুষ। কম দামে পণ্য পেতে প্রতিদিন বিভিন্ন শ্রেণি-পেশার মানুষ ট্রেডিং করপোরেশন অব বাংলাদেশের (টিসিবি) ট্রাক সেলের লাইনে হুমড়ি খেয়ে পড়ছেন। দ্রব্যমূল্যের ঊর্ধ্বগতির কারণে নিম্নবিত্ত, মধ্যবিত্তের সঙ্গে এই লাইনে শামিল হচ্ছেন বিভিন্ন কলেজ, বিশ্ববিদ্যালয়ে পড়ুয়া মেসে থাকা শিক্ষার্থীরা।\n\nবৃহস্পতিবার (২৮ নভেম্বর) পুরান ঢাকার লক্ষ্মীবাজার এলাকায় দেখা যায়, টিসিবি থেকে পণ্য কিনতে দীর্ঘ লাইন ধরেছেন সাধারণ মানুষ। শ্রমজীবী ও নিম্নবিত্ত মানুষের পাশাপাশি পুরান ঢাকায় মেসে থাকা বিভিন্ন কলেজ-বিশ্ববিদ্যালয়ে পড়ুয়া শিক্ষার্থীরাও ছিলেন এই লাইনে।\n\nটিসিবি সূত্রে জানা যায়, রাজধানীর ৫০টি স্থানে ফ্যামিলি কার্ড ছাড়া বিশেষ ট্রাক সেলে পণ্য বিক্রি করে টিসিবি। প্রতিটি ট্রাকে ৩৫০ জনের জন্য পণ্য থাকে। তবে অধিকাংশ জায়গায়ই নির্দিষ্ট সংখ্যক মানুষের চেয়ে বেশি মানুষ উপস্থিত থাকেন, যারা পণ্য কিনতে পারেন না।\n\nটিসিবি থেকে পণ্য কিনতে দীর্ঘ লাইন ধরেছেন সাধারণ মানুষ\nটিসিবির এসব পণ্যের মধ্যে লিটারপ্রতি ভোজ্যতেল ১০০ টাকা, এক কেজি মসুর ডাল ৬০ টাকা, চাল ৩০ টাকা ও আলু ৪০ টাকায় কেনা যায়। এই চার পণ্য কিনতে একজন গ্রাহককে দিতে হচ্ছে ৫৯০ টাকা। খুচরা বাজার থেকে এসব পণ্য কিনতে লাগে প্রায় ১ হাজার টাকার মতো। অর্থাৎ, টিসিবির ট্রাক থেকে পণ্য কিনলে অন্তত ৪শ’ টাকার বেশি সাশ্রয় হয় ক্রেতাদের।\n\nপুরান ঢাকার লক্ষ্মীবাজার এলাকায় মেসে থাকেন জগন্নাথ বিশ্ববিদ্যালয়ের ১৪তম ব্যাচের শিক্ষার্থী হাসান। বাংলা ট্রিবিউনকে তিনি বলেন, সরকার পতনের আগে নিত্যপ্রয়োজনীয় পণ্যের দাম যেমন ছিল এখনও তেমন। বরং কিছু কিছু পণ্যের দাম আরও বেড়েছে। এত বেড়েছে যে দোকান থেকে ক্রয় করে খাওয়াটাই কষ্টসাধ্য হয়ে গেছে। তাই সবাই সিদ্ধান্ত নিয়েছি টিসিবির পণ্য কেনার।\n\nকবি নজরুল সরকারি কলেজের শিক্ষার্থী এনামুল হক বাংলা ট্রিবিউনকে বলেন, আগে মেসে তিন হাজার টাকার মধ্যে তিনবেলার খাবার হয়ে যেতো। এখন চার হাজার ছুঁয়ে গেছে। টিসিবিতে কিছুটা সাশ্রয়ী মূল্যে তেল, পেঁয়াজ বিক্রি হচ্ছে। পরে মেসের সবাই সিদ্ধান্ত নিয়েছি সপ্তাহে অন্তত দুবার টিসিবির ট্রাক থেকে মালামাল কিনবো। এতে কিছু টাকা সাশ্রয় হবে।\n\nনাম প্রকাশে অনিচ্ছুক জগন্নাথ বিশ্ববিদ্যালয়ের ইংরেজি বিভাগের এক ছাত্রী বলেন, আমরা একসঙ্গে একই বিশ্ববিদ্যালয়ের ১১ জন মেসে থাকি। কমবেশি সবারই আর্থিক সমস্যা আছে। তাই যে যেভাবে পারছি খরচ বাঁচানোর উপায় বের করছি। আমাদের মেস মিটিংয়ে সিদ্ধান্ত হয়েছে সপ্তাহে একবার একজন টিসিবির লাইন থেকে বাজার করবে। আজকে আমার বাজার ছিল। ক্লাস মিস করে এক দেড় ঘণ্টা লাইনে দাঁড়িয়ে মেসের বাজার করলাম।\n\nওই শিক্ষার্থী আরও বলেন, টিসিবির লাইনে দাঁড়িয়ে যে দামে পণ্য কেনা যায় সেই, একই দামে যদি দোকানেও পাওয়া যেতো তাহলে আর বাড়তি কষ্ট করতে হতো না। অন্তর্বর্তী সরকারের কাছে অনুরোধ, যাই করেন আর না করেন, অন্তত দ্রব্যমূল্য নিয়ন্ত্রণ করেন। সাধারণ মানুষের নাগালে আনেন। নয়তো গ্রামাঞ্চল থেকে এসে মেসে থেকে পড়াশোনা করা আমাদের মতো শিক্ষার্থীদের জন্য আরও কষ্টসাধ্য হবে।\n\nটিসিবির পণ্য-ক্রেতারা চাল-ডালের পাশাপাশি মাছ-মাংস ও সবজি বিক্রির দাবি জানান\nটিসিবির লাইনে মাছ-মাংস ও সবজি বিক্রির দাবি মানুষের\n\nট্রেডিং করপোরেশন অব বাংলাদেশ (টিসিবি) থেকে সাধারণ মানুষ কিছুটা সাশ্রয়ী মূল্যে কেবল চাল, ডাল, আলু এবং ভোজ্যতেল কিনতে পারেন। এছাড়া নিত্যপ্রয়োজনীয় আর কোনোকিছুই বিক্রি হয় না। এবার ক্রেতারা চাল-ডালের পাশাপাশি টিসিবিকে মাছ-মাংস এবং সবজি বিক্রির দাবিও জানান।\n\nঢাকা বিশ্ববিদ্যালয় এলাকায় টিসিবির লাইনে দাঁড়ানো গৃহিণী খাদিজাতুল কোবরা বাংলা ট্রিবিউনকে বলেন, টিসিবি থেকে শুধু চারটা জিনিস কেনা যায়। চাল, মসুর ডাল, আলু আর তেল। মাছ-মাংস বা কোনও তরকারি পাওয়া যায় না। যদি যেতো তাহলে খুব ভালো হতো।\n\nখাদিজাতুল কোবরা আরও বলেন, বাজারে নিত্যপ্রয়োজনীয় সব জিনিসের অনেক দাম। টিসিবি থেকে যেহেতু কিছুটা সাশ্রয়ী মূল্যে কেনা যায়। সেজন্য সরকারের কাছে দাবি জানাচ্ছি, টিসিবি যেন মাছ-মাংস এবং তরকারিও বিক্রি করে। সরকারের পক্ষ থেকে যদি এই উদ্যোগ নেওয়া হয় তাহলে আমাদের মতো মানুষ ঢাকা শহরে আরেকটু ভালো থাকতে পারবো।\n\nটিসিবির লাইনে দাঁড়ানো মোরশেদ আলম বলেন, বাজার থেকে এক কেজি করে কোনও তরকারি কেনা যায় না। যে মাছের দাম জানতে চাইবো সেটির কেজিই ৫০০ টাকার ওপরে। ছেলে মেয়েদের মাছ-মাংস না খাওয়াতে পারার আক্ষেপ যে কতটা, তা আমার মতো পরিস্থিতিতে যারা পড়েছেন তারা বুঝবেন।\n\nবাংলা ট্রিবিউনের সঙ্গে কথা বলার একপর্যায়ে অশ্রুসিক্ত মোরশেদ বলেন, আমার ছোট মেয়েটা ক্লাস থ্রি-তে পড়ে। একবার সে বায়না ধরেছে আমার সাথে বাজারে যাওয়ার। ওর মাও বললো নিয়ে যেতে। পরে গেলাম রায়সাহেব বাজারে। ছোট মেয়ে যা দেখে তাই কেনার কথা বলে। প্রথম প্রথম খারাপ না লাগলেও যখন বড় রুই মাছের কাছে গিয়ে মেয়েটা আর কোনোভাবেই সরছিল না। কিনতে না পেরে খুব খারাপ লেগেছে। বাবা হয়ে মেয়ের ছোট বায়না পূরণ করতে পারিনি।\n\nএই ক্রেতা আরও বলেন, পত্রপত্রিকা আর টিভিতে শুধু এই উদ্যোগ, ওই উদ্যোগ— এটা সংস্কার, ওটা সংস্কারের কথা শুনি। এসব দিয়ে আমরা সাধারণ মানুষ কী করবো। আমরা চাই শুধু জিনিসপত্রের দাম যেন কমে। আগেও জিনিসপত্রের দাম নাগালের বাইরে ছিল, এখনও তাই আছে। বরং আগের সরকার টিসিবি দিয়ে যেই উদ্যোগ নিয়েছে তাতে আমরা কিছুটা স্বস্তি পাইছি। সেটা এখনও পাচ্ছি। এখন আমরা চাই টিসিবি যেন মাছ-মাংস-তরিতরকারিসহ সব প্রয়োজনীয় পণ্য বিক্রি করে। তাহলে আমাদের আর কিছু লাগবে না।\n\nমাছ, মাংস এবং তরকারি বিক্রির বিষয়ে জামিল আহমেদ নামে টিসিবির পণ্যবাহী ট্রাকের দায়িত্বরত একজন বাংলা ট্রিবিউনকে বলেন, টিসিবি থেকে যদি এসব বিক্রির ব্যবস্থা করা হয় তাহলে তো আমাদের কোনও সমস্যা নাই। আমাদের দায়িত্ব তো শুধু লোকেশন অনুযায়ী ট্রাক নিয়ে যাওয়া আর পণ্য বিক্রি করা। কর্তৃপক্ষ যদি বর্তমানে যা বিক্রি করছি তার পাশাপাশি আরও কিছু বিক্রির ব্যবস্থা করেন, আমরা তা-ই করবো।",
        "author": "আতিক হাসান শুভ",
        "meta_description": "নিত্যপ্রয়োজনীয় পণ্যমূল্যের ঊর্ধ্বগতিতে দিশেহারা সাধারণ মানুষ। কম দামে পণ্য পেতে প্রতিদিন বিভিন্ন শ্রেণি-পেশার মানুষ ট্রেডিং করপোরেশন অব বাংলাদেশের (টিসিবি) ট্রাক সেলের লাইনে হুমড়ি খেয়ে পড়ছেন। দ্রব্যমূল্যের ঊর্ধ্বগতির কারণে নিম্নবিত্ত, মধ্যবিত্তের সঙ্গে এই লাইনে শামিল হচ্ছেন...",
        "keywords": "পণ্য বিক্রি, টিসিবির পণ্য বিক্রি, অনিয়ম, কেনাকাটা, বিক্রয়, টিসিবি, স্মার্ট, ভবন, কার্ড, টিসিবির পণ্য, টিসিবির ফ্যামিলি কার্ড, পণ্য, বিতরণ, ফ্যামিলি, TCB, ফ্যামিলি কার্ড, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-29T00:01:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:35.875853",
        "news_score": 85,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/country/rajshahi/872663/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%95%E0%A6%BE%E0%A6%B0%E0%A7%8D%E0%A6%A1-%E0%A6%AC%E0%A6%BF%E0%A6%A4%E0%A6%B0%E0%A6%A3-%E0%A6%A8%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%A6%E0%A7%81%E0%A6%87-%E0%A6%AA%E0%A6%95%E0%A7%8D%E0%A6%B7%E0%A7%87%E0%A6%B0",
        "title": "টিসিবির কার্ড বিতরণ নিয়ে বিএনপির দুই পক্ষের সংঘর্ষ, এক কর্মী গুলিবিদ্ধ",
        "image_urls": "https://cdn.banglatribune.net/contents/cache/images/1100x617x1/uploads/media/2024/11/13/natore-1362e0c77a9b8f9a1d6e350136f2da60.jpg?jadewits_media_id=947158",
        "content": "নাটোরের বড়াইগ্রাম উপজেলায় টিসিবির কার্ড বিতরণকে কেন্দ্র করে বিএনপির দুই পক্ষের মধ্যে সংঘর্ষ হয়েছে। এ ঘটনায় রুবেল হোসেন নামে বিএনপির এক কর্মী গুলিবিদ্ধ হয়েছেন। রুবেলকে উদ্ধার করে বনপাড়া পাটোয়ারী ক্লিনিকে ভর্তি করা হয়েছে। বুধবার দুপুরে উপজেলার গোপালপুর ইউনিয়নের রাজাপুর এলাকায় এ ঘটনা ঘটে।\nগোপালপুর ইউনিয়ন পরিষদের (ইউপি) চেয়ারম্যান আবু বক্কর সিদ্দিক বলেন, ‘এবার টিসিবি কার্ড উপজেলা বিএনপির যুগ্ম আহ্বায়ক শামসুল আলম ও জামায়াতের নেতাদের পক্ষ থেকে বিতরণ করা হচ্ছে। বুধবার দুপুরে কার্ড বিতরণ কার্যক্রম নিয়ে শামসুল আলমের চাচা ইউপি সদস্য বেলালের সঙ্গে উপজেলা স্বেচ্ছাসেবক দলের সাধারণ সম্পাদক শাহিন খলিফার সমর্থক সামাদ মেম্বারের বিতর্ক হয়। একপর্যায়ে দেশি অস্ত্র ও লাঠিসোঁটা নিয়ে সংঘর্ষ শুরু হলে ঈশ্বরদী উপজেলার মুলাডুলি ও ফরিদপুরের কিছু সস্ত্রাসী গুলি চালাতে শুরু করেন। এতে রুবেল হোসেন নামের শাহিন পক্ষের এক বিএনপি কর্মী ডান হাতে গুলিবিদ্ধ হন। রুবেল হোসেন গার্মেন্টস ব্যবসায়ী। তাকে স্থানীয় হাসপাতালে চিকিৎসা দেওয়া হচ্ছে।’\nশাহিন খলিফা বলেন, ‘শামসুলের চাচা ইউপি সদস্য বেলাল হোসেন টিসিবির কার্ড দিয়ে এক হাজার টাকা করে চাঁদা নিচ্ছিলেন। আমরা প্রতিবাদ করায় শামসুলের লোকজন সংঘর্ষে জড়ান। তাদের ভাড়াটে গুন্ডারা অবৈধ অস্ত্র নিয়ে হামলা করে। এ সময় গুলি ছুড়লে রুবেল হোসেন আহত হন।’\nঅভিযোগের বিষয়ে শামসুল আলম বলেন, ‘ঘটনার সিসিটিভি ফুটেজ আছে। মুখে বললেই হবে না। আর কার্ড দিয়ে টাকা নেওয়ার প্রমাণ দিতে পারলে নাকে খত দিয়ে রাজনীতি ছেড়ে দেবো আমি।’\nবড়াইগ্রাম থানার ভারপ্রাপ্ত কর্মকর্তা (ওসি) মাহবুবুর রহমান বলেন, ‘খবর পেয়ে পুলিশ ঘটনাস্থলে গিয়ে পরিস্থিতি শান্ত করে। অভিযোগ পেলে তদন্ত করে আইনি ব্যবস্থা নেওয়া হবে।’",
        "author": "নাটোর প্রতিনিধি",
        "meta_description": "নাটোরের বড়াইগ্রাম উপজেলায় টিসিবির কার্ড বিতরণকে কেন্দ্র করে বিএনপির দুই পক্ষের মধ্যে সংঘর্ষ হয়েছে। এ ঘটনায় রুবেল হোসেন নামে বিএনপির এক কর্মী গুলিবিদ্ধ হয়েছেন। রুবেলকে উদ্ধার করে বনপাড়া পাটোয়ারী ক্লিনিকে ভর্তি করা হয়েছে। বুধবার দুপুরে উপজেলার গোপালপুর ইউনিয়নের রাজাপুর এলাকায় এ...",
        "keywords": "বাংলাদেশ, ট্রেডিং, সংঘর্ষ, টিসিবি, কার্ড, বিতরণ, গুলিবিদ্ধ, TCB, করপোরেশন, অনিয়ম, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-13T21:38:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:46.627503",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/business/873635/%E0%A6%B8%E0%A6%B0%E0%A6%AC%E0%A6%B0%E0%A6%BE%E0%A6%B9-%E0%A6%AC%E0%A6%BE%E0%A7%9C%E0%A6%BF%E0%A7%9F%E0%A7%87-%E0%A6%A6%E0%A6%BE%E0%A6%AE-%E0%A6%A8%E0%A6%BF%E0%A7%9F%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A7%87%E0%A6%B0-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%9A%E0%A6%B2%E0%A6%9B%E0%A7%87-%E0%A6%AC%E0%A6%BE%E0%A6%A3%E0%A6%BF%E0%A6%9C%E0%A7%8D%E0%A6%AF",
        "title": "সরবরাহ বাড়িয়ে দাম নিয়ন্ত্রণের চেষ্টা চলছে: বাণিজ্য উপদেষ্টা",
        "image_urls": "https://cdn.banglatribune.net/contents/cache/images/640x359x1/uploads/media/2024/11/20/Bashir-aeb68559951768afd2076f85a0c6b88a.jpg?jadewits_media_id=948169",
        "content": "সরকার মাঠ পর্যায়ে তদারকিসহ পণ্য আমদানির মাধ্যমে বাজারে সরবরাহ বাড়িয়ে নিত্যপণ্যের দাম নিয়ন্ত্রণের চেষ্টা করছে বলে জানিয়েছেন বাণিজ্য উপদেষ্টা শেখ বশিরউদ্দিন।\nবুধবার (২০ নভেম্বর) রাজধানীর কাওরান বাজারে ভ্রাম্যমাণ ট্রাকে ট্রেডিং করপোরেশন অব বাংলাদেশের (টিসিবি) আলু বিক্রি কার্যক্রমের উদ্বোধনী অনুষ্ঠানে তিনি এ কথা বলেন।\nউপদেষ্টা বলেন, বাজারে মূল্যস্ফীতি মূলত সরবরাহ-কেন্দ্রিক। বিভিন্ন স্টেকহোল্ডারদের সঙ্গে আলোচনা করে সরবরাহ সহজীকরণ করার জন্য আমদানি শুল্ক বিভিন্ন পণ্য তাৎপর্যপূর্ণভাবে কমিয়ে আনা হয়েছে। আর তাতে হাজার হাজার কোটি টাকার রাজস্ব ক্ষতি মেনে নিয়ে দামে একটা স্থিতিশীলতা আনার জন্য আমরা কাজ করছি। আলুর দাম প্রকৃতপক্ষে একটি অসহনীয় পর্যায়ে চলে গিয়েছে। আমরা সবাই মিলে একযোগে উদ্যোগ নিয়েছি। আমাদের পদক্ষেপের কারণে কিছু কিছু পণ্যে স্বস্তি আসা শুরু হয়েছে। \nসরকার জনগণের কষ্টের বিষয়ে অবগত আছে জানিয়ে তিনি বলেন, ইতোমধ্যে চাল আদমানি শুরু হয়েছে। প্রায় ২০ কোটি ডিম আমদানির অনুমতি দেওয়া হয়েছে। তেল নিয়ে ব্যাপক কাজ করছি। রমজানকে সামনে রেখে সব পক্ষ সমন্বিত কাজ করছি।\nঢাকা মহানগরীতে ৫০টি স্থানে ট্রাক সেলের মাধ্যমে ভর্তুকি মূল্যে আলু বিক্রি করবে ট্রেডিং করপোরেশন অব বাংলাদেশ (টিসিবি)। জনপ্রতি তিন কেজি করে আলু কিনতে পারবেন। প্রতি কেজি আলুর দাম পড়বে ৪০ টাকা। বুধবার (২০ নভেম্বর) সকাল সাড়ে ৯টায় কারওয়ান বাজার টিসিবি ভবন থেকে এ কার্যক্রম উদ্বোধন করেন বাণিজ্য উপদেষ্টা শেখ বশির উদ্দীন।\nভোক্তাদের স্বস্তি দিতে ভতুর্কির মাধ্যমে ট্রাকে করে আলু বিক্রি শুরু হয়েছে জানিয়ে বাণিজ্য উপদেষ্টা বলেন, পরিস্থিতি স্বাভাবিক না হওয়া পর্যন্ত এ কার্যক্রম চলবে। প্রয়োজনে পরিধি আরও বাড়ানো হবে।\nটিসিবি জানায়, মন্ত্রণালয়ের সার্বিক নির্দেশনায় নিম্ন আয়ের এক কোটি উপকারভোগী কার্ডধারী পরিবারের মাঝে ভর্তুকি মূল্যে টিসিবির পণ্যাদি (ভোজ্য তেল ও ডাল) সাশ্রয়ী মূল্যে বিক্রি কার্যক্রম চলমান রয়েছে। ওই কার্যক্রমের পাশাপাশি সাধারণ ভোক্তার কাছে ঢাকা মহানগরীতে ৫০টি এবং চট্টগ্রাম মহানগরীতে ২০টি ট্রাকের মাধ্যমে ভর্তুকি মূল্যে টিসিবির পণ্যা তেল, ডাল এবং খাদ্য অধিদফতরের মাধ্যমে সরবরাহ করা চাল বিক্রি করা হচ্ছে।\nএ কার্যক্রমের সঙ্গে বুধবার থেকে ঢাকা মহানগরীতে ভোক্তাদের জন্য আলুও বিক্রি করা হবে। এছাড়া প্রতি লিটার ভোজ্যতেল ১০০ টাকা, প্রতি কেজি মসুর ডাল ৬০ টাকা এবং প্রতি কেজি চাল ৩০ টাকায় কেনা যাবে। একজন ব্যক্তি সর্বোচ্চ দুই লিটার তেল, দুই কেজি মসুর ডাল এবং পাঁচ কেজি চাল কিনতে পারবেন।",
        "author": "বাংলা ট্রিবিউন রিপোর্ট",
        "meta_description": "সরকার মাঠ পর্যায়ে তদারকিসহ পণ্য আমদানির মাধ্যমে বাজারে সরবরাহ বাড়িয়ে নিত্যপণ্যের দাম নিয়ন্ত্রণের চেষ্টা করছে বলে জানিয়েছেন বাণিজ্য উপদেষ্টা শেখ বশিরউদ্দিন। বুধবার (২০ নভেম্বর) রাজধানীর কাওরান বাজারে ভ্রাম্যমাণ ট্রাকে ট্রেডিং করপোরেশন অব বাংলাদেশের (টিসিবি) আলু বিক্রি...",
        "keywords": "পণ্য বিক্রি, টিসিবির পণ্য বিক্রি, বিক্রয়, টিসিবি, স্মার্ট, ভবন, কার্ড, টিসিবির পণ্য, পণ্য, ফ্যামিলি, TCB, অনিয়ম, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-20T12:07:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:07:58.728062",
        "news_score": 85,
        "international": false,
        "sentiment": "Neutral",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/others/872005/%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A6%A5%E0%A7%87%E0%A6%95%E0%A7%87-%E0%A6%B8%E0%A7%8D%E0%A6%AE%E0%A6%BE%E0%A6%B0%E0%A7%8D%E0%A6%9F-%E0%A6%AB%E0%A7%8D%E0%A6%AF%E0%A6%BE%E0%A6%AE%E0%A6%BF%E0%A6%B2%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%A1%E0%A7%87-%E0%A6%AE%E0%A6%BF%E0%A6%B2%E0%A6%AC%E0%A7%87-%E0%A6%AA%E0%A6%A3%E0%A7%8D%E0%A6%AF",
        "title": "জানুয়ারি থেকে স্মার্ট ফ্যামিলি কার্ডে মিলবে টিসিবির পণ্য",
        "image_urls": "https://cdn.banglatribune.net/contents/cache/images/1100x617x1/uploads/media/2016/06/26/5fb895e23f488c723bce482824ded8c2-576f6112b811b.jpg?jadewits_media_id=106745",
        "content": "হাতে লেখা কার্ডে নয়, ২০২৫ সালের ১ জানুয়ারি থেকে স্মার্ট ফ্যামিলি কার্ডের মাধ্যমেই ট্রেডিং করপোরেশন অব বাংলাদেশের (টিসিবি) পণ্য দেওয়া হবে বলে জানিয়েছেন সংস্থাটির মুখপাত্র হুমায়ুন কবীর।\nশনিবার (৯ নভেম্বর) সকালে রাজধানীর তেজগাঁওয়ে আঞ্চলিক কার্যালয়ে রমজান উপলক্ষে আগাম প্রস্তুতি বিষয়ক প্রেস ব্রিফিংয়ে তিনি এসব কথা বলেন।\nহুমায়ূন কবির বলেন, ‘তেল, ডাল, চিনির পাশাপাশি খেজুর ও ছোলা ঢাকা ও অন্য সিটি করপোরেশন এলাকায় দেওয়া হবে। ছোলা ও খেজুরের জন্য এরইমধ্যে চুক্তি হয়ে গেছে। জানুয়ারির ভেতরে পণ্য টিসিবির গুদামে চলে আসবে।’\nসরকারি বিপণন সংস্থাটির এই মুখপাত্র বলেন, ‘একটি পরিবার থেকে যেন একজনের বেশি না পায়, এ জন্য স্মার্ট ফ্যামিলি কার্ড করা হচ্ছে। ডিলারদের বিরুদ্ধে অভিযোগের ভিত্তিতে জেলা প্রশাসনকে চিঠি দেওয়া হয়েছে। এখন ডিলার নিয়োগ বন্ধ রয়েছে। ভবিষ্যতে প্রয়োজন হলে ডিলার নিয়োগে বিজ্ঞপ্তি দেওয়া হবে।’\nহুমায়ুন কবীর আরও বলেন, ‘পণ্য স্থানীয় পর্যায়ে পৌঁছাতে বিঘ্ন হচ্ছে না। তবে মনিটরিংটা ঠিকমতো হচ্ছে না। ভোক্তার কাছে সঠিকভাবে যেতে যে সহযোগিতা দরকার, সেটাতে কমতি রয়েছে। বর্তমানে স্থানীয় প্রতিনিধিরা নিজ নিজ এলাকায় না থাকায় পণ্য সরবরাহে সমস্যা হচ্ছে। এ সমস্যা সমাধানে ডিসি অফিস ও সিটি করপোরেশনে চিঠি দেওয়া হয়েছে।’\nরমজানে পণ্যের সংকট হবে না জানিয়ে তিনি বলেন, ‘রমজান উপলক্ষে সব প্রস্তুতি নেওয়া হয়েছে। যেসব পণ্য আমদানি করা হয়, সে সবেরও প্রস্তুতি নেওয়া শেষ। রমজানে পণ্যের কোনও সংকট হবে না।’",
        "author": "বাংলা ট্রিবিউন রিপোর্ট",
        "meta_description": "হাতে লেখা কার্ডে নয়, ২০২৫ সালের ১ জানুয়ারি থেকে স্মার্ট ফ্যামিলি কার্ডের মাধ্যমেই ট্রেডিং করপোরেশন অব বাংলাদেশের (টিসিবি) পণ্য দেওয়া হবে বলে জানিয়েছেন সংস্থাটির মুখপাত্র হুমায়ুন কবীর। শনিবার (৯ নভেম্বর) সকালে রাজধানীর তেজগাঁওয়ে আঞ্চলিক কার্যালয়ে রমজান উপলক্ষে আগাম প্রস্তুতি...",
        "keywords": "বাংলাদেশ, ট্রেডিং, কেনাকাটা, টিসিবির, টিসিবি, স্মার্ট, কার্ড, টিসিবির ফ্যামিলি কার্ড, পণ্য, বিতরণ, ফ্যামিলি, TCB, করপোরেশন, ফ্যামিলি কার্ড, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-09T16:08:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:08:10.227996",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/national/875895/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%9A%E0%A6%BF%E0%A6%A8%E0%A6%BF-%E0%A6%93-%E0%A6%AE%E0%A6%B8%E0%A7%81%E0%A6%B0-%E0%A6%A1%E0%A6%BE%E0%A6%B2-%E0%A6%95%E0%A7%87%E0%A6%A8%E0%A6%BE%E0%A6%B0-%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BE%E0%A6%A8%E0%A7%8D%E0%A6%A4",
        "title": "টিসিবির জন্য চিনি ও মসুর ডাল কেনার সিদ্ধান্ত",
        "image_urls": "https://cdn.banglatribune.net/contents/cache/images/1100x617x1/uploads/media/2016/06/26/5fb895e23f488c723bce482824ded8c2-576f6112b811b.jpg?jadewits_media_id=106745",
        "content": "টিসিবির মাধ্যমে দেশের নিম্ন আয়ের মানুষের জন্য ১৫ হাজার টন চিনি ও মসুর ডাল কেনার সিদ্ধান্ত নিয়েছে সরকার। এর মধ্যে ৫ হাজার টন চিনি ও ১০ হাজার টন মসুর ডাল কেনা হবে। স্থানীয়ভাবে উন্মুক্ত দরপত্র (জাতীয়) পদ্ধতিতে দেশের দুই প্রতিষ্ঠান থেকে এ সব পণ্য কেনা হবে। এতে মোট ব্যয় হবে ১৫৫ কোটি ৯০ লাখ ৫০ হাজার টাকা। এই অর্থ ব্যয়ের অনুমোদন দিয়েছে সরকারি ক্রয় সংক্রান্ত উপদেষ্টা পরিষদ কমিটি।\nবুধবার (৪ ডিসেম্বর) সরকারি ক্রয় সংক্রান্ত উপদেষ্টা পরিষদ কমিটির বৈঠকে এ অনুমোদন দেওয়া হয়। সচিবালয়ে মন্ত্রিপরিষদ বিভাগের সম্মেলন কক্ষে অনুষ্ঠিত বৈঠকে সভাপতিত্ব করেন অর্থ উপদেষ্টা ড. সালেহউদ্দিন আহমেদ।\nবৈঠক সূত্রে জানা গেছে, স্থানীয়ভাবে উন্মুক্ত দরপত্র (জাতীয়) পদ্ধতিতে সিটি সুগার ইন্ডাস্ট্রিজ লিমিটেডের কাছ থেকে ৫ হাজার টন চিনি কেনার প্রস্তাব নিয়ে আসে বাণিজ্য মন্ত্রণালয়। প্রস্তাব পর্যালোচনা করে অনুমোদন দিয়েছে উপদেষ্টা পরিষদ কমিটি।\nএই চিনি কিনতে ব্যয় ধরা হয়েছে ৫৯ কোটি ২১ লাখ ৫০ হাজার টাকা। প্রতি কেজি চিনির দাম পড়বে ১১৮ টাকা ৪৩ পয়সা। ট্রেডিং করপোরেশন অব বাংলাদেশ-টিসিবির মাধ্যমে ভর্তুকি মূল্যে এই চিনি বিক্রি করা হবে।\nসভায় বাণিজ্য মন্ত্রণালয়ের আরেক প্রস্তাবের পরিপ্রেক্ষিতে স্থানীয়ভাবে উন্মুক্ত দরপত্র (জাতীয়) পদ্ধতিতে চট্টগ্রামের মেসার্স পায়েল ট্রেডার্স থেকে ১০ হাজার টন মসুর ডাল কেনার অনুমোদন দেওয়া হয়েছে। এতে ব্যয় ধরা হয়েছে ৯৬ কোটি ৬৯ লাখ টাকা। প্রতি কেজির দাম পড়বে ৯৬ টাকা ৬৯ পয়সা। এই মসুর ডাল টিসিবির মাধ্যমে ভর্তুকি মূল্যে বিক্রি করা হবে।",
        "author": "বাংলা ট্রিবিউন রিপোর্ট",
        "meta_description": "টিসিবির মাধ্যমে দেশের নিম্ন আয়ের মানুষের জন্য ১৫ হাজার টন চিনি ও মসুর ডাল কেনার সিদ্ধান্ত নিয়েছে সরকার। এর মধ্যে ৫ হাজার টন চিনি ও ১০ হাজার টন মসুর ডাল কেনা হবে। স্থানীয়ভাবে উন্মুক্ত দরপত্র (জাতীয়) পদ্ধতিতে দেশের দুই প্রতিষ্ঠান থেকে এ সব পণ্য কেনা হবে। এতে মোট ব্যয় হবে ১৫৫...",
        "keywords": "বাংলাদেশ, চিনি, ট্রেডিং, ভর্তুকি, মানুষ, টিসিবি, আয়ের, নিম্ন, ডাল, TCB, করপোরেশন, মসুর, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-12-04T20:56:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:08:21.277289",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/national/874748/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%AA%E0%A6%A3%E0%A7%8D%E0%A6%AF-%E0%A6%AA%E0%A6%BE%E0%A6%AC%E0%A7%87%E0%A6%A8-%E0%A7%A7%E0%A7%A6-%E0%A6%B2%E0%A6%BE%E0%A6%96-%E0%A6%AA%E0%A7%8B%E0%A6%B6%E0%A6%BE%E0%A6%95%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95",
        "title": "টিসিবির পণ্য পাবেন ১০ লাখ পোশাকশ্রমিক",
        "image_urls": "https://cdn.banglatribune.net/contents/cache/images/1100x617x1/uploads/media/2024/11/27/Seal-6d1cb3cedddaa14356f3e576b6847d60.jpg?jadewits_media_id=949427",
        "content": "ট্রেডিং করপোরেশন অব বাংলাদেশের (টিসিবি) ফ্যামিলি কার্ডধারী এক কোটি পরিবারের বাইরে আরও ১০ লাখ পোশাকশ্রমিকের পরিবারের মধ্যে ভর্তুকি মূল্যে পণ্য বিক্রির প্রস্তাব নীতিগত অনুমোদন দিয়েছে অর্থনৈতিক বিষয় সংক্রান্ত উপদেষ্টা পরিষদ কমিটি।\nবুধবার (২৭ নভেম্বর) অর্থ উপদেষ্টা ড. সালেহউদ্দিন আহমেদের সভাপতিত্বে অর্থনৈতিক বিষয় সংক্রান্ত উপদেষ্টা পরিষদ কমিটির বৈঠকে এই অনুমোদন দেওয়া হয়।\nবৈঠক শেষে ১০ লাখ গার্মেন্টস শ্রমিক পরিবারের মধ্যে ভর্তুকি মূল্যে টিসিবির পণ্য বিক্রির একটি প্রস্তাব সম্পর্কে জানতে চাইলে অর্থ উপদেষ্টা বলেন, ‘ওটা আমরা অনুমোদন দিয়েছি। টিসিবি ওটা করবে। টিসিবির রেগুলার যে প্রোগ্রাম আছে, এক কোটি পরিবারের জন্য, ওরা বোধ হয় ওখান থেকে সংস্থান করতে পারবে।’\nএই ১০ লাখ গার্মেন্টস শ্রমিক কী এক কোটির বাইরে থাকবে– এমন প্রশ্নের জবাবে ড. সালেহউদ্দিন আহমেদ বলেন, ‘এক কোটির ভেতরে আছে। কারণ এক কোটি সব তো আমরা ইস্যু করতে পারিনি। আমরা বলেছি, আপাতত আপনারা এটা করেন। পরে শুধু গার্মেন্টস না, অন্যান্য ক্ষেত্রে আমরা দেখবো।’\nকবে নাগাদ গার্মেন্টস শ্রমিকদের মাঝে পণ্য বিক্রি শুরু হবে এমন প্রশ্নের জবাবে অর্থ উপদেষ্টা বলেন, ‘টিসিবি যখনই বিক্রি কার্যক্রম শুরু করবে, এটা করবো। টিসিবির পরবর্তী বিক্রি কার্যক্রমের মধ্যে গার্মেন্টস শ্রমিকরা সংযুক্ত থাকবেন। এটা ঢাকার আশপাশের বিশেষ এলাকার জন্য।’\nশ্রম ও কর্মসংস্থান মন্ত্রণালয়ের সচিবের ডিওর ভিত্তিতে বাণিজ্য মন্ত্রণালয়ের সিদ্ধান্ত অনুযায়ী টঙ্গী, গাজীপুর, নারায়ণগঞ্জ, আশুলিয়া, সাভারসহ ঢাকার পাশের শিল্পগুলোর গার্মেন্টস শ্রমিকদের মাঝে টিসিবির নির্ধারিত পণ্য ভর্তুকি মূল্যে বিক্রয়ের সিদ্ধান্ত নেওয়া হয়।\n১০ লাখ গার্মেন্টস শ্রমিকের মাঝে ভর্তুকি মূল্যে চিনি, ভোজ্য তেল ও মসুর ডাল বিক্রি বাবদ মাসিক সম্ভাব্য ব্যয় হবে ৩১ কোটি ৩৬ লাখ টাকা। আর প্রতি মাসে খাদ্য অধিদফতরের মাধ্যমে প্রায় ৫ হাজার মেট্রিক টন চালের প্রয়োজন হবে।",
        "author": "বাংলা ট্রিবিউন রিপোর্ট",
        "meta_description": "ট্রেডিং করপোরেশন অব বাংলাদেশের (টিসিবি) ফ্যামিলি কার্ডধারী এক কোটি পরিবারের বাইরে আরও ১০ লাখ পোশাকশ্রমিকের পরিবারের মধ্যে ভর্তুকি মূল্যে পণ্য বিক্রির প্রস্তাব নীতিগত অনুমোদন দিয়েছে অর্থনৈতিক বিষয় সংক্রান্ত উপদেষ্টা পরিষদ কমিটি। বুধবার (২৭ নভেম্বর) অর্থ উপদেষ্টা ড. সালেহউদ্দিন...",
        "keywords": "বিক্রি, টিসিবি, কার্ড, TCB, ফ্যামিলি কার্ড, ট্রেডিং, ভর্তুকি, করপোরেশন, টিসিবির, টিসিবির পণ্য, ফ্যামিলি, বাংলাদেশ, পণ্য বিক্রি, টিসিবির পণ্য বিক্রি, পোশাকশ্রমিক, টিসিবির ফ্যামিলি কার্ড, পণ্য, অব, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-27T15:29:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:08:31.747854",
        "news_score": 85,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/others/873520/%E0%A7%AA%E0%A7%A6-%E0%A6%9F%E0%A6%BE%E0%A6%95%E0%A6%BE-%E0%A6%95%E0%A7%87%E0%A6%9C%E0%A6%BF%E0%A6%A4%E0%A7%87-%E0%A6%86%E0%A6%B2%E0%A7%81-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF-%E0%A6%95%E0%A6%B0%E0%A6%AC%E0%A7%87-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF",
        "title": "৪০ টাকা কেজিতে আলু বিক্রি করবে টিসিবি",
        "image_urls": "https://cdn.banglatribune.net/contents/cache/images/1100x617x1/uploads/media/2016/06/26/5fb895e23f488c723bce482824ded8c2-576f6112b811b.jpg?jadewits_media_id=106745",
        "content": "ভোক্তাদের স্বস্তি দিতে এবার রাজধানীতে ট্রাক সেলের মাধ্যমে ভর্তুকি মূল্যে আলু বিক্রি করবে ট্রেডিং করপোরেশন অব বাংলাদেশ (টিসিবি)। জনপ্রতি তিন কেজি করে আলু কিনতে পারবেন। প্রতি কেজি আলুর দাম পড়বে ৪০ টাকা। বুধবার (২০ নভেম্বর) সকাল সাড়ে ৯টায় কারওয়ান বাজার টিসিবি ভবন থেকে এ কার্যক্রম উদ্বোধন করবেন বাণিজ্য উপদেষ্টা সেখ বশির উদ্দীন।\nমঙ্গলবার (১৯ নভেম্বর) এক বিজ্ঞপ্তিতে এ তথ্য জানিয়েছে টিসিবি।\nবিজ্ঞপ্তিতে বলা হয়, বাণিজ্য মন্ত্রণালয়ের সার্বিক নির্দেশনায় নিম্ন আয়ের এক কোটি উপকারভোগী কার্ডধারী পরিবারের মাঝে ভর্তুকি মূল্যে টিসিবির পণ্যাদি (ভোজ্য তেল ও ডাল) সাশ্রয়ী মূল্যে বিক্রি কার্যক্রম চলমান রয়েছে। ওই কার্যক্রমের পাশাপাশি সাধারণ ভোক্তার কাছে ঢাকা মহানগরীতে ৫০টি এবং চট্টগ্রাম মহানগরীতে ২০টি ট্রাকের মাধ্যমে ভর্তুকি মূল্যে টিসিবির পণ্যা তেল, ডাল এবং খাদ্য অধিদফতরের মাধ্যমে সরবরাহ করা চাল বিক্রি করা হচ্ছে। এ কার্যক্রমের সঙ্গে বুধবার থেকে ঢাকা মহানগরীতে ভোক্তাদের জন্য জনপ্রতি তিন কেজি করে আলু বিক্রি করা হবে। প্রতি কেজি আলুর দাম পড়বে ৪০ টাকা।\nএছাড়া প্রতি লিটার ভোজ্যতেল ১০০ টাকা, প্রতি কেজি মসুর ডাল ৬০ টাকা এবং প্রতি কেজি চাল ৩০ টাকায় কেনা যাবে। একজন ব্যক্তি সর্বোচ্চ দুই লিটার তেল, দুই কেজি মসুর ডাল এবং পাঁচ কেজি চাল কিনতে পারবেন।",
        "author": "বাংলা ট্রিবিউন রিপোর্ট",
        "meta_description": "ভোক্তাদের স্বস্তি দিতে এবার রাজধানীতে ট্রাক সেলের মাধ্যমে ভর্তুকি মূল্যে আলু বিক্রি করবে ট্রেডিং করপোরেশন অব বাংলাদেশ (টিসিবি)। জনপ্রতি তিন কেজি করে আলু কিনতে পারবেন। প্রতি কেজি আলুর দাম পড়বে ৪০ টাকা। বুধবার (২০ নভেম্বর) সকাল সাড়ে ৯টায় কারওয়ান বাজার টিসিবি ভবন থেকে এ...",
        "keywords": "পণ্য বিক্রি, টিসিবির পণ্য বিক্রি, কেনাকাটা, বিক্রয়, টিসিবি, স্মার্ট, ভবন, কার্ড, টিসিবির পণ্য, পণ্য, ফ্যামিলি, TCB, অনিয়ম, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-19T17:09:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:08:42.443320",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/business/news/872004/%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E2%80%99%E0%A6%B0-%E0%A7%AA%E0%A7%A9-%E0%A6%B2%E0%A6%BE%E0%A6%96-%E0%A6%AB%E0%A7%8D%E0%A6%AF%E0%A6%BE%E0%A6%AE%E0%A6%BF%E0%A6%B2%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%A1-%E0%A6%AC%E0%A6%BE%E0%A6%A4%E0%A6%BF%E0%A6%B2",
        "title": "স্মার্ট কার্ডে রূপান্তর করা যায়নি টিসিবি’র ৪৩ লাখ ফ্যামিলি কার্ড",
        "image_urls": "https://cdn.banglatribune.net/contents/cache/images/1100x617x1/uploads/media/2021/04/28/f9aa4e8dd28054f6cd542e0fb06d8082-6089215e1ca5a.jpg?jadewits_media_id=724499",
        "content": "স্মার্ট কার্ডে রূপান্তর করা যায়নি ট্রেডিং করপোরেশন অব বাংলাদেশ-টিসিবি’র ৪৩ লাখ কার্ড। হাতে লেখা কার্ডগুলোকে স্মার্ট ফ্যামিলি কার্ডে রূপান্তর করতে গিয়ে এনআইডি যাচাইকালে এসব কার্ড বাদ পড়ে যায়। তবে নানা জটিলতায় এসব কার্ড স্মার্ট কার্ডে রূপান্তর করা সম্ভব হয়নি। তাই এখনও আগের হাতের লেখা কার্ডেই টিসিবির পণ্য বিতরণ করতে হচ্ছে।\nশনিবার (৯ নভেম্বর)  তেঁজগাওয়ে টিসিবির আঞ্চলিক কার্যালয়ে আয়োজিত এক সংবাদ সম্মেলনে এসব তথ্য জানান টিসিবির মুখপাত্র হুমায়ুন কবির।\nহুমায়ূন কবির জানান, এক কোটি হাতে লেখা কার্ড যখন এনআইডি’র সঙ্গে ইন্টিগ্রেশন করা হয়েছে— তখন দেখা গেছে, একই এনআইডি দিয়ে ঢাকায় একবার কার্ড নিয়েছে, আবার নিজের গ্রামের বাড়িতে হয়তো আরেকটা কার্ড করেছে। যার ফলে যখন আমরা এনআআইডি দিয়ে যাচাই করতে গেলাম তখন ৪৩ লাখ কার্ড বাদ পড়ে গেছে।\nতিনি জানান, এক কোটি ফ্যামিলি কার্ডের মধ্যে একই পরিবারের একাধিক ব্যক্তি পণ্য পাচ্ছে। স্থানীয় প্রশাসন বা জনপ্রনিধিরা না থাকায় ভোক্তা পর্যায়ে পণ্য ঠিক মতো পৌছাচ্ছে কিনা তাও সঠিকভাবে পর্যবেক্ষণ করা যাচ্ছে না।\nহুমায়ূন কবির বলেন, ‘ফ্যামিলি কার্ডের এসব সমস্যা দূর করার জন্য একটি পরিবার যাতে একটি কার্ডের বেশি না পায়, সেজন্য আমরা স্মার্ট ফ্যামিলি কার্ড করার উদ্যোগ নিয়েছি। এখনও পর্যন্ত ৫৭ লাখ স্মার্ট ফ্যামিলি কার্ড হয়েছে। বাকি কার্ডগুলো করার জন্য আমরা জেলা প্রশাসন এবং সিটি করপোরেশনকে চার দফা চিঠি দিয়েছি। সাম্প্রতিক সময়ে জেলা প্রশাসনে যে রদবদল হচ্ছে— সেজন্য তাদের পক্ষ থেকে এই তথ্যগুলো না পাওয়ার কারণে বাকি কার্ডগুলো আমরা এখনও শনাক্ত করতে পারিনি।’\nতিনি জানান,  রমজানে টিসিবির ৫টি পণ্য— তেল, চিনি, ছোলা, খেজুর, ডাল বিক্রি করা হবে। আর সিটি করপোরেশনের বাইরে খেজুর বাদে ৪টি পণ্য বিক্রি হবে। কার্ডের বাইরেও ট্রাকে করে ঢাকা ও ঢাকার বাইরে মোট ৭০টি পয়েন্টে ২৪ হাজারের বেশি মানুষ পণ্য কিনতে পারবে। প্রতি ট্রাকে ৩৫০ জনের উপযোগী পণ্য দেওয়া হচ্ছে।\nউল্লেখ্য, আমাদের পূর্বের শিরোনাম ‘টিসিবি’র ৪৩ লাখ ফ্যামিলি কার্ড বাতিল’ ফ্যাক্ট-ওয়াচ কর্তৃক সন্দেহজনক প্রমাণিত হওয়ায় পাঠকদের বুঝার সুবিধার্থে নতুন শিরোনামে সম্পাদিত হয়েছে।",
        "author": "বাংলা ট্রিবিউন রিপোর্ট",
        "meta_description": "স্মার্ট কার্ডে রূপান্তর করা যায়নি ট্রেডিং করপোরেশন অব বাংলাদেশ-টিসিবি’র ৪৩ লাখ কার্ড। হাতে লেখা কার্ডগুলোকে স্মার্ট ফ্যামিলি কার্ডে রূপান্তর করতে গিয়ে এনআইডি যাচাইকালে এসব কার্ড বাদ পড়ে যায়। তবে নানা জটিলতায় এসব কার্ড স্মার্ট কার্ডে রূপান্তর করা সম্ভব হয়নি। তাই এখনও আগের...",
        "keywords": "পণ্য বিক্রি, টিসিবির পণ্য বিক্রি, অনিয়ম, কেনাকাটা, বিক্রয়, টিসিবি, স্মার্ট, কার্ড, টিসিবির পণ্য, টিসিবির ফ্যামিলি কার্ড, পণ্য, বিতরণ, ফ্যামিলি, TCB, ফ্যামিলি কার্ড, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-09T16:02:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:08:53.020158",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.banglatribune.com/business/872870/%E0%A6%A8%E0%A6%BF%E0%A6%B0%E0%A7%8D%E0%A6%A7%E0%A6%BE%E0%A6%B0%E0%A6%BF%E0%A6%A4-%E0%A6%B8%E0%A6%AE%E0%A7%9F%E0%A7%87-%E0%A6%B6%E0%A7%87%E0%A6%B7-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%A8%E0%A6%BE-%E0%A6%9F%E0%A6%BF%E0%A6%B8%E0%A6%BF%E0%A6%AC%E0%A6%BF%E0%A6%B0-%E0%A6%AB%E0%A7%8D%E0%A6%AF%E0%A6%BE%E0%A6%AE%E0%A6%BF%E0%A6%B2%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%A1",
        "title": "নির্ধারিত সময়ে শেষ হচ্ছে না টিসিবির ফ্যামিলি কার্ড সংশোধন",
        "image_urls": "https://cdn.banglatribune.net/contents/cache/images/1100x617x1/uploads/media/2024/11/15/11-11-24-Krishiponno-Abdul-Goni-Road-12-94d326aa0241c45129a3e0d23a5880a9.jpg?jadewits_media_id=947380",
        "content": "নির্ধারিত সময়ে সম্পন্ন হচ্ছে না টিসিবির ফ্যামিলি কার্ডের সংশোধন। এর ফলে ৪৩ লাখ কার্ডধারী পরিবার কবে নাগাদ স্বল্প মূল্যে টিসিবির পণ্য পাবেন তা এখন অনেকটাই অনিশ্চিত। অথচ বর্তমান বাজার পরিস্থিতিতে এই টিসিবির পণ্যই হতে পারে গরিব পরিবারের জন্য বড় সহায়তা—এমনটাই মনে করেন কার্ডধারী সংশ্লিষ্টরা। অপরদিকে সরকার সংশ্লিষ্টরা বলছেন, আশাহত হওয়ার কোনও কারণ নেই। ফেব্রুয়ারির শেষ সপ্তাহে শুরু হওয়া রমজানের আগেই দেশের এক কোটি পরিবার টিসিবির পণ্য হাতে পাবেন।   \nজানা গেছে, ‘এক পরিবার এক কার্ড’—এই নিয়মেই হওয়ার কথা ছিল (ট্রেডিং করপোরেশন অব বাংলাদেশ) টিসিবির ফ্যামিলি কার্ড। অথচ দীর্ঘ সময় আওয়ামী লীগ সরকার এই কার্ডকে ব্যবহার করেছে রাজনৈতিক হাতিয়ার হিসেবে। আওয়ামী লীগ নেতারা কখনও দলীয় কর্মীদের পরিবারকে আবার কখনও সুবিধা নেওয়ার মধ্য দিয়ে এক পরিবারকে একাধিক কার্ড দিয়েছে। যে পরিবারে বাবার নামে কার্ড আছে, সেই পরিবারে মায়ের নামেও কার্ড আছে। আবার একই পরিবারের ছেলের নামেও আছে টিসিবির ফ্যামিলি কার্ড।\nসংশ্লিষ্টরা জানিয়েছেন, এতদিন এভাবেই চলছিল। অথচ এটি হওয়ার কথা নয়। এ কারণেই বর্তমান অন্তর্বর্তী সরকার টিসিবির ফ্যামিলি কার্ড পুনরায় যাচাই-বাছাই করার সিদ্ধান্ত নিয়েছে। যার পরিমাণ ৪৩ লাখেরও বেশি। যাচাই-বাছাই শেষ করে ১৫ নভেম্বরের মধ্যে একটি ফ্রেশ তালিকা তৈরি করে তা বাণিজ্য মন্ত্রণালয়, বিশেষ করে টিসিবিতে পাঠানোর জন্য দেশের সব জেলা প্রশাসককে নির্দেশ দেওয়া হয়েছে। কিন্তু স্থানীয় সরকার কাঠামো সচল না থাকায় কাজটি জটিল হওয়ায় তা সম্ভব নয়। আরও বেশি সময় লাগবে বলে জানিয়েছেন সংশ্লিষ্টরা।\nএদিকে ‘টিসিবির ৪৩ লাখ কার্ড বাতিল করা হয়েছে’—এমন খবরে তোলপাড় চলছে দেশের প্রত্যন্ত অঞ্চল। অনেকেই সংশ্লিষ্ট ইউনিয়ন পরিষদ এবং সিটি করপোরেশন এলাকায় ওয়ার্ড কাউন্সিলরের কার্যালয়ে এসে খবর নিচ্ছেন কবে নাগাদ তারা টিসিবির পণ্য পাবেন। রাজনৈতিক পটপরিবর্তনের পরে ভেঙে দেওয়া হয়েছে সিটি করপোরেশন। ইউনিয়ন পরিষদ ভেঙে না দিলেও আওয়ামী লীগের রাজনীতির সঙ্গে যুক্ত থাকার কারণে দেশের অধিকাংশ ইউনিয়ন পরিষদের চেয়ারম্যান এবং ওয়ার্ড মেম্বাররা হয় পলাতক, না হয় আত্মগোপনে রয়েছেন। ফলে মাঠ পর্যায়ে টিসিবির কার্ড যাচাই-বাছাই করার কাজটি নিয়ে বিপাকে পড়েছেন জেলা প্রশাসক (ডিসি) ও উপজেলা নির্বাহী কর্মকর্তারা (ইউএনও)।            \nটিসিবি সূত্র জানিয়েছে, ব্যাপক অনিয়ম পাওয়ায় টিসিবি’র ৪৩ লাখ কার্ড বাতিল নয়, কার্ডের কার্যকারিতা স্থগিত রয়েছে। কারণ হাতে লেখা কার্ডগুলো স্মার্ট ফ্যামিলি কার্ডে রূপান্তর করতে গিয়ে এই অনিয়ম ধরা পড়েছে। নানা জটিলতায় সব কার্ড স্মার্ট কার্ডে রূপান্তর করা এখনও সম্ভব হয়নি। তাই এখনও আগের হাতের লেখা কার্ডেই টিসিবির পণ্য বিতরণ করতে হচ্ছে। তবে যাচাই-বাছাইসহ স্মার্ট কর্ডে রূপান্তরের কাজটিও চলমান বলে জানিয়েছে টিসিবি সূত্র।\nটিসিবি জানিয়েছে, ১ কোটি ফ্যামিলি কার্ডের মধ্যে একই পরিবারের একাধিক ব্যক্তি পণ্য পাচ্ছে। স্থানীয় প্রশাসন বা জনপ্রতিনিধিরা না থাকায় ভোক্তা পর্যায়ে পণ্য ঠিকমতো পৌঁছাচ্ছে কিনা তাও সঠিকভাবে পর্যবেক্ষণ করা যাচ্ছে না।\nএ প্রসঙ্গে জানতে চাইলে টিসিবির উপ-পরিচালক (মুখপাত্র) হুমায়ূন কবির বাংলা ট্রিবিউনকে বলেন, অনিয়মের কারণে ট্রেডিং করপোরেশন অব বাংলাদেশের (টিসিবি) ৪৩ লাখ কার্ড বাতিলের বিষয়টি সঠিক নয়। এক কোটি পরিবার কার্ডের মধ্যে ৫৭ লাখ কার্ডকে স্মার্ট কার্ডে রূপান্তর করা হয়েছে। বাকি ৪৩ লাখ কার্ড স্মার্ট কার্ডে রূপান্তরের প্রক্রিয়া চলছে। এখন তথ্য হালনাগাদ ও যাচাই-বাছাই করা হচ্ছে। এর মধ্যে যদি কোনও কার্ডে অনিয়ম ধরা পড়ে সেই কার্ড বাতিল করা হবে। এখন এক কোটি কার্ডধারী সবাইকে পণ্য দেওয়া হচ্ছে বলেও দাবি করেন তিনি।\nতিনি বলেন, কার্ডগুলো স্মার্ট কার্ডে রূপান্তরে তথ্য হালনাগাদ করার জন্য টিসিবির পক্ষ থেকে বিভিন্ন জেলা প্রশাসন ও সিটি করপোরেশনকে চারবার চিঠি দেওয়া হয়েছে।\nদ্রব্যমূল্যের ঊর্ধ্বগতির বাজারে টিসিবির পণ্য স্বল্প আয়ের পরিবারগুলোর বড় ভরসা (ছবি: ফোকাস বাংলা)\nহুমায়ুন কবির বলেন, কার্ডধারীদের তথ্য পরিবর্তন, সংযোজন, বিয়োজন, পরিমার্জনসহ (যদি প্রয়োজন হয়) হালনাগাদ বিভিন্ন তথ্য দেওয়ার অনুরোধ জানানো হয়েছে। কিন্তু জেলা প্রশাসন ও সিটি করপোরেশনে সাম্প্রতিক রদবদলের কারণে টিসিবির হাতে এসব তথ্য এখনও আসেনি। সে জন্য বাকি ৪৩ লাখ কার্ড স্মার্ট কার্ডে রূপান্তর করার ক্ষেত্রে সময় লাগছে। এখন পুরোনো কার্ডে পরিবারগুলোর কাছে পণ্য বিক্রি করা হচ্ছে বলেও জানান তিনি।\nতিনি বলেন, এক কোটি হাতে লেখা কার্ড যখন এনআইডি’র সঙ্গে ইন্টিগ্রেশন করা হয়েছে তখন দেখা গেছে, একই এনআইডি দিয়ে ঢাকায় একবার কার্ড নিয়েছে, আবার নিজের গ্রামের বাড়িতে হয়তো আরেকটা কার্ড করেছে। যার ফলে যখন আমরা এনআইডি দিয়ে যাচাই করতে গেলাম, তখন ৪৩ লাখ কার্ড বাদ পড়ে গেছে।\nটিসিবির উপপরিচালক (মুখপাত্র) বলেন, একটি পরিবার যাতে একটি কার্ডের বেশি না পায়, সেজন্য আমরা স্মার্ট ফ্যামিলি কার্ড করার উদ্যোগ নিয়েছি। এখন পর্যন্ত ৫৭ লাখ স্মার্ট ফ্যামিলি কার্ড হয়েছে। বাকি কার্ডগুলো করার জন্য আমরা জেলা প্রশাসন এবং সিটি করপোরেশনকে চার দফা চিঠি দিয়েছি। সম্প্রতি বেশ কিছু জেলা প্রশাসনে রদবদল হয়েছে। সেজন্য তাদের পক্ষ থেকে এই তথ্যগুলো না পাওয়ার কারণে বাকি কার্ডগুলো আমরা এখনও শনাক্ত করতে পারিনি। এ কারণে সময় লাগছে। বিষয়টি কয়েক দিন আগে ঢাকায় সংবাদ সম্মেলন করেও জানিয়েছিলেন তিনি।\nজানতে চাইলে হুমায়ুন কবির জানান, এসব কার্ড যাচাই-বাছাইপূর্বক করে তালিকা তৈরি করে আগামী ১৫ নভেম্বরের মধ্যে টিসিবিতে পাঠানোর জন্য বলা হয়েছে। তবে তাদের যদি কাজটি সম্পন্ন করতে আরও বেশি সময় লাগে, তাহলে সেই বাড়তি সময় তারা নেবেন।\nএ প্রসঙ্গে জানতে চাইলে পিরোজপুরের নেছারাবাদ উপজেলার সোহাগদল ইউনিয়নের বাসিন্দা বেলা বেগম টেলিফোনে বাংলা ট্রিবিউনকে বলেন, ‘টিসিবির পণ্য পাচ্ছি না। আমার কার্ডে নাকি ঝামেলা আছে। পুরান কার্ড নিয়ে ইউনিয়ন পরিষদ কার্যালয়ে গিয়েছিলাম। তারা বলেছে এখন নতুন কার্ড হবে। তখনই টিসিবির পণ্য পাবো।’\nওই ইউনিয়ন পরিষদের চেয়ারম্যান আব্দুর রশিদ বলেন, টিসিবির কার্ড যাচাই-বাছাইয়ের কাজ চলছে। কাজটি সম্পন্ন করতে সময় লাগবে। বিষয়টি ইউএনও মহোদয় মনিটরিং করছেন। \nজানতে চাইলে চট্টগ্রামের জেলা প্রশাসক ফরিদা খানম বাংলা ট্রিবিউনকে বলেন, চট্টগ্রামেও টিসিবির ফ্যামিলি কার্ড দেওয়ার ক্ষেত্রে অনিয়ম হয়েছে। এক পরিবারে একটি কার্ড থাকার কথা থাকলেও দেওয়া হয়েছে একাধিক। এছাড়া আরও অনিয়ম রয়েছে। যারা এই কার্ড পাওয়ার যোগ্য নয়, তাদেরও দেওয়া হয়েছে। এর মধ্য দিয়ে অনেকে দরিদ্র পরিবার সরকারের দেওয়া এই সুযোগ থেকে বঞ্চিত হয়েছে। সব অনিয়ম দূর করে একটি সুন্দর নিরপেক্ষ তালিকা করার জন্য চট্টগ্রাম জেলা প্রশাসন কাজ করছে। এ কাজের সঙ্গে এডিসি, ইউএনও, জনপ্রতিনিধি এবং ছাত্র সমন্বয়কদেরও যুক্ত করা হয়েছে। \nতিনি জানান, কাজটি জটিল। অনেক জায়গাতেই স্থানীয় জনপ্রতিনিধি পাওয়া যাচ্ছে না। সেক্ষেত্রে স্থানীয় গণ্যমান্য ব্যক্তিদের যুক্ত করে কাজটি এগিয়ে নেওয়া হচ্ছে। ১৫ নভেম্বরের মধ্যে সম্ভব নয়, আশা করছি ৩১ ডিসেম্বরের মধ্যে কাজটি সম্পন্ন করতে পারবো।’\nপটুয়াখালীর জেলা প্রশাসক আবু হাসনাত মোহাম্মদ আরেফিন বাংলা ট্রিবিউনকে বলেন, এই কাজটি প্রত্যেক ইউএনওকে দেওয়া হয়েছে। তারা স্থানীয় প্রতিনিধি, গণ্যমান্য ব্যক্তিবর্গকে সঙ্গে নিয়ে কাজ করছেন। আমার জেলায় স্থানীয় জনপ্রতিনিধি নিয়ে তেমন জটিলতা নেই। ৭৬টি ইউনিয়ন পরিষদের মধ্যে চারটি ইউনিয়নের চেয়ারম্যান অনুপস্থিত। সেখানে প্রশাসক নিয়োগ করা হয়েছে। অন্যত্র প্যানেল চেয়ারম্যান দিয়ে কাজ চলছে। কাজেই টিসিবির কার্ডধারীর তালিকা চূড়ান্ত করতে বেশি সময় লাগবে না।",
        "author": "শফিকুল ইসলাম",
        "meta_description": "নির্ধারিত সময়ে সম্পন্ন হচ্ছে না টিসিবির ফ্যামিলি কার্ডের সংশোধন। এর ফলে ৪৩ লাখ কার্ডধারী পরিবার কবে নাগাদ স্বল্প মূল্যে টিসিবির পণ্য পাবেন তা এখন অনেকটাই অনিশ্চিত। অথচ বর্তমান বাজার পরিস্থিতিতে এই টিসিবির পণ্যই হতে পারে গরিব পরিবারের জন্য বড় সহায়তা—এমনটাই মনে করেন...",
        "keywords": "পণ্য বিক্রি, টিসিবির পণ্য বিক্রি, অনিয়ম, বিক্রয়, কেনাকাটা, টিসিবি, স্মার্ট, কার্ড, টিসিবির পণ্য, টিসিবির ফ্যামিলি কার্ড, বিতরণ, পণ্য, ফ্যামিলি, TCB, ফ্যামিলি কার্ড, ট্রেডিং করপোরেশন অব বাংলাদেশ (টিসিবি)",
        "news_subcategory": "Market",
        "news_type": "Economics",
        "media_type": "Online News Portal",
        "published_date": "2024-11-15T14:31:00",
        "updated_date": null,
        "source": "বাংলা ট্রিবিউন",
        "last_scraped": "2024-12-10T12:09:04.011442",
        "news_score": 85,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    }
]
[
    {
        "url": "https://www.shomoyeralo.com/news/295359",
        "title": "মনোহরগঞ্জে সেনাবাহিনীর হাতে টিসিবির পণ্য আটক  ",
        "image_urls": "https://www.shomoyeralo.com/2024/11/29/sa_1732885515.jpg",
        "content": "কুমিল্লার মনোহরগঞ্জে অসদুপায়ে টিসিবির পণ্য হস্তান্তরের সময় আটক করেছে বাংলাদেশ সেনাবাহিনী। শুক্রবার (২৯ নভেম্বর) বিকালে উপজেলার হাসনাবাদ বাজার থেকে টিসিবির এ পণ্য আটক করা হয়। এ সময় ১৫শ কেজি চাল ও ২শ ৫০ কেজি ডাল আটকপূর্বক উদ্ধার করা হয়।\n\nহাসনাবাদ বাজার ব্যবসায়ী জুয়েল স্টোরের মালিক মো. জুয়েল জানান, উপজেলার বাইশগাঁও ইউনিয়নের টিসিবির ডিলার হুমায়ন এর কাছে টাকা পান তিনি। পাওনা টাকা দিতে না পারায় ঐ টাকা পরিশোধ বাবদ জুয়েলকে টিসিবির চাল ও ডাল পাঠায় ডিলার হুমায়ন। টিসিবির এসব পণ্য হাসনাবাদ বাজারে তার দোকানের সামনে পৌঁছালে গোপন সংবাদের ভিত্তিতে মনোহরগঞ্জ সেনা ক্যাম্প থেকে একটি টিম ঘটনাস্থল থেকে টিসিবির এসব পণ্য আটক করে। \n\nএসময় উপস্থিত ছিলেন উপজেলা আর্মি ক্যাম্প কমান্ডার, মনোহরগঞ্জ থানার এসআই জনি কান্তি দে, এ এস আই সুপায়নসহ সঙ্গীয় ফোর্স। \n\nএ বিষয়ে বক্তব্য নেয়ার জন্য টিসিবি ডিলার হুমায়নের মুঠোফোনে একাধিকবার চেষ্টা করেও তাকে পাওয়া যায়নি।\n\nউপজেলা নির্বাহী কর্মকর্তা ফাহরিয়া ইসলাম এর সঙ্গে কথা হলে তিনি এর সত্যতা নিশ্চিত করে বলেন, টিসিবির জব্দকৃত এসব পণ্য উপজেলার\nহাসনাবাদ ইউনিয়ন পরিষদে রাখা হয়েছে। পরবর্তীতে তদন্ত সাপেক্ষে আইনগত ব্যবস্থা গ্রহণের কথা জানান তিনি।\n\nসময়ের আলো/জেডআই",
        "author": "মনোহরগঞ্জ (কুমিল্লা) প্রতিনিধি",
        "meta_description": "কুমিল্লার মনোহরগঞ্জে অসদুপায়ে টিসিবির পণ্য হস্তান্তরের সময় আটক করেছে বাংলাদেশ সেনাবাহিনী। শুক্রবার (২৯ নভেম্বর) বিকালে উপজেলার হাসনাবাদ বাজার থেকে টিসিবির এ পণ্য আটক করা হয়। এ সময়১৫শ কেজি চাল ও ২শ ৫০ কেজি ডাল আটকপূর্বক উদ্ধার করা হয়।হাসনাবাদ বাজার ব্যবসায়ী জুয়েল স্টোরের মালিক মো. জুয়েল জানান,উপজেলার বাইশগাঁও ইউনিয়নের টিসিবির ডিলার ",
        "keywords": [
            "পণ্য",
            "বিক্রয়",
            "টিসিবির পণ্য",
            "টিসিবি",
            "পণ্য বিক্রি",
            "TCB",
            "অনিয়ম",
            "টিসিবির পণ্য বিক্রি",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-11-29T19:04:00",
        "updated_date": null,
        "source": "দৈনিক সময়ের আলো",
        "last_scraped": "2024-12-10T12:21:57.365957",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.shomoyeralo.com/news/295708",
        "title": "নরসিংদীতে বাজারে বিক্রির সময় টিসিবির ৩০ বস্তা চাল জব্দ",
        "image_urls": "https://www.shomoyeralo.com/2024/12/02/sa_1733152743.jpg",
        "content": "নরসিংদীতে রাতের আধারে চুরি করে বাজারে নিয়ে বিক্রি করার সময় ট্রেডিং কর্পোরেশন অব বাংলাদেশের (টিসিবি) ৩০ বস্তা চাল জব্দ করেছে সদর উপজেলা প্রশাসন। সোমবার (২ ডিসেম্বর) বেলা ১২টায় বিষয়টি নিশ্চিত করেছে নরসিংদী সদর উপজেলা নির্বাহী কর্মকর্তা আসমা সুলতানা নাসরিন। \n\nএর আগে রোববার (১ ডিসেম্বর) রাতে নরসিংদীর বাজার থেকে চালের বস্তাগুলো জব্দ করা হয়। \n\nউপজেলা নির্বাহী কর্মকর্তা জানান, নরসিংদী পৌরসভার ৪ নং ওয়ার্ডে টিসিবির ডিলার আলিদা এন্টার প্রাইজের স্বত্বাধিকারী সাদ্দাম হোসেন দীর্ঘদিন যাবত  নরসিংদী বাজারে অবৈধভাবে টিসিবির চাল বিক্রি করে আসছিলো। অন্যান্য সময়ের ন্যায় গতকাল (রোববার) রাতেও হৃদয় নামে এক ব্যক্তি নরসিংদী বাজারে চাল বিক্রি করতে গেলে জনতার হাতে আটক হয়। পরে জনতার চোখ ফাঁকি দিয়ে কৌশলে হৃদয় পালিয়ে যায়। পরবর্তীতে জনগণ প্রশাসনকে খবর দিলে নরসিংদী সদর উপজেলা প্রশাসন ঘটনাস্থলে গিয়ে ৩০ বস্তা চাল জব্দ করেন। \n\nতিনি আরও জানান, টিসিবির চাল বিক্রি করছে এমন সংবাদ পাওয়ার সাথে সাথে আমরা ঘটনাস্থলে উপস্থিত হয়ে চালের বস্তাগুলো জব্দ করে নিয়ে আসি। চাল বিক্রির ঘটনায় আলিদা এন্টার প্রাইজের স্বত্বাধিকারী টিসিবির ডিলার সাদ্দাম হোসেনের বিরুদ্ধে নিয়মিত মামলা করা হচ্ছে।\n\nসময়ের আলো/আরআই",
        "author": "নরসিংদী প্রতিনিধি",
        "meta_description": "নরসিংদীতে রাতের আধারে চুরি করে বাজারে নিয়ে বিক্রি করার সময় ট্রেডিং কর্পোরেশন অব বাংলাদেশের (টিসিবি) ৩০ বস্তা চাল জব্দ করেছে সদর উপজেলা প্রশাসন। সোমবার (২ ডিসেম্বর) বেলা ১২টায় বিষয়টি নিশ্চিত করেছে নরসিংদী সদর উপজেলা নির্বাহী কর্মকর্তা আসমা সুলতানা নাসরিন।এর আগে রোববার (১ ডিসেম্বর) রাতে নরসিংদীর বাজার থেকে চালের বস্তাগুলো জব্দ ",
        "keywords": [
            "পণ্য",
            "বিক্রয়",
            "অনিয়ম",
            "টিসিবি",
            "ট্রেডিং",
            "TCB",
            "অব",
            "বাংলাদেশ",
            "করপোরেশন",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-12-02T21:17:00",
        "updated_date": "2024-12-02T21:19:00",
        "source": "দৈনিক সময়ের আলো",
        "last_scraped": "2024-12-10T12:22:09.630807",
        "news_score": 75,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.shomoyeralo.com/news/296522",
        "title": "টিসিবির লাইনেও সিন্ডিকেট, এসব অনিয়ম রোধ করতে হবে",
        "image_urls": "https://www.shomoyeralo.com/2024/12/10/sa_1733775210.jpg",
        "content": "নিত্যপণ্যের লাগামছাড়া ঊর্ধ্বগতির কারণে খোলাবাজারে বাজার থেকে কম মূল্যে খাদ্যপণ্য বিক্রি করছে খাদ্য অধিদফতর, টিসিবি ও কৃষি বিপণন অধিদফতর। এসব বিক্রয়কেন্দ্রের পেছনে লম্বা লাইনে দাঁড়াচ্ছেন নিম্ন আয়ের মানুষ। কিন্তু বাস্তবতা হলো, চাহিদার তুলনায় পণ্যের জোগান কম। ফলে অনেককেই দীর্ঘ সময় লাইনে দাঁড়িয়ে থেকে ফেরত যেতে হচ্ছে।\n\nটিসিবির ট্রাকসেলে সিন্ডিকেটের কালো থাবা পড়েছে। এই চক্রের সদস্যরা লাইনে দাঁড়িয়ে কম দামে তেল-চিনিসহ অন্যান্য পণ্য কিনে তা পাড়া-মহল্লার মুদি দোকানে বিক্রি করছে। ফলে নিম্ন-মধ্যবিত্তের একটি বড় অংশ ঘণ্টার পর ঘণ্টা লাইনে দাঁড়িয়ে টিসিবির পণ্য কিনতে ব্যর্থ হচ্ছে। এই সিন্ডিকেট প্রতিদিন বিপুল পরিমাণ পণ্য নিয়ে নেওয়ায় স্থানীয় নিম্নবিত্ত অনেক পরিবার ট্রাকসেলের মাল কিনতে পারছে না।\n\nসোমবার সময়ের আলো থেকে জানা যায়, টিসিবির আলু, তেল, ডাল, চিনি ও আটা বিক্রির কথা থাকলেও শুধু তেল ও মসুরের ডাল বিক্রি হচ্ছে। মসুর ডাল কেজি ৬০ টাকা, তেল ১০০ টাকা লিটার বিক্রি হচ্ছে। দুই কেজি মসুরের ডাল ১২০ টাকা এবং দুই লিটার সয়াবিন তেল বিক্রি হচ্ছে ২০০ টাকায়। ফলে টিসিবির এই পণ্য কিনতে ভোক্তার গুনতে হচ্ছে মোট ৩২০ টাকা। অর্থাৎ মোট প্যাকেজ বিক্রি হচ্ছে ৩২০ টাকায়। রাজধানীর কারওয়ান বাজার, মিরপুর, ফার্মগেটসহ বিভিন্ন এলাকায় সরেজমিনে এমন চিত্র দেখা যায়। \n\nরাজধানীর ফার্মগেটে ট্রেডিং করপোরেশন অব বাংলাদেশের (টিসিবি) গাড়ি নির্ধারিত জায়গায় লাগতেই শুরু হলো হুড়োহুড়ি। এতে দেখা যায় লম্বা সারি। পণ্যের জন্য তিন শতাধিক মানুষের লাইন। টিসিবির ট্রাকের পেছনে দীর্ঘ সময় লাইনে দাঁড়িয়ে থেকেও পণ্য না পেয়ে খালি হাতে ফিরে গেছেন অনেকে। টিসিবি সূত্রে জানা যায়, রাজধানীর ৫০টি স্থানে এভাবে ফ্যামিলি কার্ড ছাড়া বিশেষ ট্রাকসেলে পণ্য বিক্রি করে টিসিবি। প্রতিটি ট্রাকে ৩৫০ জনের জন্য পণ্য থাকে। তবে অধিকাংশ জায়গায়ই ১০০ থেকে ১৫০ জনের বেশি মানুষ উপস্থিত থাকেন, যাদের পণ্য দেওয়া যায় না। \n\nঅর্থনীতিবিদরা জানান, বাজারে জিনিসপত্রের দামের লাগাম টেনে ধরা না গেলে এভাবে টিসিবির ট্রাকসেলে কম দামে দু-চারটি পণ্য বিক্রি করে কোনো লাভ হবে না। এতে আগামীতে অনিয়ম আরও বাড়বে। টিসিবির পণ্য কিনতে এখন মধ্যবিত্তরা লাইনে দাঁড়ালেও সামাজিক মানমর্যাদার ভয়ে তারা নানা অনিয়ম দেখেও এ নিয়ে উচ্চবাচ্য করছেন না। তবে এ নিয়ে একসময় বিশৃঙ্খলা সৃষ্টি হতে পারে বলে আশঙ্কা তাদের। টিসিবি কর্তৃপক্ষের দাবি, জনবল সংকটের কারণে তারা এসব অনিয়ম রোধ করতে পারছেন না। \n\nসিন্ডিকেটের কারণে খোলাবাজারে টিসিবির পণ্য বিক্রির মূল লক্ষ্য ব্যাহত হচ্ছে। এই সিন্ডিকেট ভাঙতে আইনশৃঙ্খলা বাহিনীর তৎপরতা বাড়ানো জরুরি। আমরা প্রত্যাশা করি, দায়িত্বশীল সংস্থাগুলো টিসিবির এই সিন্ডিকেটের বিরুদ্ধে কার্যকর ব্যবস্থা গ্রহণ করবে।  \n\nসময়ের আলো/জেডআই",
        "author": "",
        "meta_description": "নিত্যপণ্যের লাগামছাড়া ঊর্ধ্বগতির কারণে খোলাবাজারে বাজার থেকে কম মূল্যে খাদ্যপণ্য বিক্রি করছে খাদ্য অধিদফতর, টিসিবি ও কৃষি বিপণন অধিদফতর। এসব বিক্রয়কেন্দ্রের পেছনে লম্বা লাইনে দাঁড়াচ্ছেন নিম্ন আয়ের মানুষ। কিন্তু বাস্তবতা হলো, চাহিদার তুলনায় পণ্যের জোগান কম। ফলে অনেককেই দীর্ঘ সময় লাইনে দাঁড়িয়ে থেকে ফেরত যেতে হচ্ছে।টিসিবির ট্রাকসেলে সিন্ডিকেটের কালো থাবা ",
        "keywords": [
            "পণ্য",
            "বিক্রয়",
            "টিসিবির ফ্যামিলি কার্ড",
            "টিসিবির পণ্য",
            "টিসিবি",
            "পণ্য বিক্রি",
            "TCB",
            "ফ্যামিলি কার্ড",
            "অনিয়ম",
            "কেনাকাটা",
            "টিসিবির পণ্য বিক্রি",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-12-10T02:12:00",
        "updated_date": null,
        "source": "দৈনিক সময়ের আলো",
        "last_scraped": "2024-12-10T12:22:23.649216",
        "news_score": 85,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": false
    },
    {
        "url": "https://www.shomoyeralo.com/news/294149",
        "title": "৪০ টাকা কেজি দরে আলু বেচবে টিসিবি",
        "image_urls": "https://www.shomoyeralo.com/2024/11/19/sa_1732013636.JPG",
        "content": "সাধারণ ভোক্তাদের স্বস্তি দিতে বাজারের চেয়ে কম দামে আলু বিক্রির সিদ্ধান্ত নিয়েছে সরকারি প্রতিষ্ঠান ট্রেডিং করপোরেশন অব বাংলাদেশ (টিসিবি)। সংস্থাটি ৪০ টাকা কেজি দরে আলু বিক্রি করবে। প্রতিজন তিন কেজি করে আলু কিনতে পারবেন।\n\nমঙ্গলবার (১৯ নভেম্বর) টিসিবির এক সংবাদ বিজ্ঞপ্তিতে এই তথ্য জানানো হয়।\n\nবিজ্ঞপ্তিতে বলা হয়, বাণিজ্য মন্ত্রণালয়ের সার্বিক নির্দেশনায় নিম্ন আয়ের এক কোটি উপকারভোগী কার্ডধারী পরিবারের মাঝে ভর্তুকি মূল্যে টিসিবির পণ্যাদি (ভোজ্য তেল ও ডাল) সাশ্রয়ী মূল্যে বিক্রি কার্যক্রম চলমান রয়েছে। উক্ত কার্যক্রমের পাশাপাশি সাধারণ ভোক্তার কাছে ঢাকা মহানগরীতে ৫০টি ও চট্টগ্রাম মহানগরীতে ২০টি ট্রাকের মাধ্যমে ভর্তুকি মূল্যে টিসিবির পণ্যাদি তেল, ডাল ও খাদ্য অধিদফতরের মাধ্যমে সরবরাহকৃত চাল বিক্রি করা হচ্ছে।\n\nএই কার্যক্রমের সঙ্গে আগামীকাল বুধবার (২০ নভেম্বর) থেকে ঢাকা মহানগরীতে ভোক্তাদের জন্য জনপ্রতি তিন কেজি করে আলু বিক্রি করা হবে। প্রতি কেজি আলুর দাম পড়বে ৪০ টাকা।\n\nএছাড়া প্রতি লিটার ভোজ্যতেল ১০০ টাকা, প্রতিকেজি মসুর ডাল ৬০ টাকা ও প্রতিকেজি চাল ৩০ টাকায় কেনা যাবে। একজন ব্যক্তি সর্বোচ্চ ২ লিটার তেল, ২ কেজি মসুর ডাল ও ৫ কেজি চাল কিনতে পারবেন।\n\nআলু বিক্রয় কার্যক্রম সকাল সাড়ে ৯টায় টিসিবি ভবন কারওয়ান বাজার থেকে বাণিজ্য উপদেষ্টা শেখ বশিরউদ্দীন উদ্বোধন করবেন বলেও বিজ্ঞপ্তিতে জানানো হয়েছে।\n\nসময়ের আলো/এম ",
        "author": "সময়ের আলো অনলাইন",
        "meta_description": "সাধারণ ভোক্তাদের স্বস্তি দিতে বাজারের চেয়ে কম দামে আলু বিক্রির সিদ্ধান্ত নিয়েছে সরকারি প্রতিষ্ঠান ট্রেডিং করপোরেশন অব বাংলাদেশ (টিসিবি)। সংস্থাটি ৪০ টাকা কেজি দরে আলু বিক্রি করবে। প্রতিজন তিন কেজি করে আলু কিনতে পারবেন।মঙ্গলবার (১৯ নভেম্বর) টিসিবির এক সংবাদ বিজ্ঞপ্তিতে এই তথ্য জানানো হয়।বিজ্ঞপ্তিতে বলা হয়, বাণিজ্য মন্ত্রণালয়ের সার্বিক নির্দেশনায় ",
        "keywords": [
            "টিসিবির",
            "পণ্য",
            "বিক্রয়",
            "করপোরেশন",
            "টিসিবির পণ্য",
            "টিসিবি",
            "পণ্য বিক্রি",
            "TCB",
            "ট্রেডিং",
            "অব",
            "বিক্রি",
            "বাংলাদেশ",
            "টিসিবির পণ্য বিক্রি",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-11-19T16:51:00",
        "updated_date": null,
        "source": "দৈনিক সময়ের আলো",
        "last_scraped": "2024-12-10T12:22:33.860457",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.shomoyeralo.com/news/295462",
        "title": "মনোহরগঞ্জে সেনাবাহিনীর হাতে মাদক ব্যবসায়ী ও টিসিবির পণ্য আটক",
        "image_urls": "https://www.shomoyeralo.com/2024/11/30/sa_1732975562.jpg",
        "content": "কুমিল্লার মনোহরগঞ্জে অভিযান চালিয়ে ইয়াবাসহ এক মাদক ব্যবসায়ী এবং সাড়ে ১৭শ কেজি টিসিবির চাল ও ডাল আটক করেছে সেনাবাহিনী\nসদস্যরা। \n\nশুক্রবার (২৯ নভেম্বর) বিকালে উপজেলার হাসনাবাদ বাজার থেকে টিসিবির এসব পণ্য ও ঐদিন দিবাগত রাত সাড়ে ৪টায় মনোহরগঞ্জ সেনা ক্যাম্প কমান্ডার এর নেতৃত্বে উপজেলার হাসনাবাদ ইউপির মানরা গ্রাম থেকে ইয়াবা ও নগদ টাকাসহ মাদক ব্যবসায়ী মহিন উদ্দিনকে (৩৫) আটক করা হয়। এ সময় তার কাছ থেকে ১২ পিছ ইয়াবা ও মাদক বিক্রির ২৮ হাজার ৬শ ৫০ টাকা এবং একটি মোবাইল ফোন উদ্ধার করা হয়।\n\nমাদকদ্রব্য নিয়ন্ত্রণ অধিদফতর ও মনোহরগঞ্জ থানা পুলিশের সহায়তায় এ অভিযান পরিচালনা করা হয়। \n\nএদিকে গোপন সংবাদের ভিত্তিতে শুক্রবার বিকালে হাসনাবাদ বাজারে অবৈধভাবে বিক্রির সময় জুয়েল স্টোর এর সামনে থেকে মনোহরগঞ্জ সেনা ক্যাম্প এর একটি টিম টিসিবির সাড়ে ১৭শ কেজি চাল ও ডাল আটক করে। \n\nমনোহরগঞ্জ থানার অফিসার ইনচার্জ (ওসি) বিপুল চন্দধ দে জানান, মাদকদ্রব্য নিয়ন্ত্রণ আইনে আসামির বিরুদ্ধে থানায় মামলা হয়েছে। তার বিরুদ্ধে এর আগেও মাদক আইনে ৫টি মামলা রয়েছে। শনিবার সকালে আসামিকে কুমিল্লা আদালতের মাধ্যমে জেল হাজতে পাঠানোর কথা জানান তিনি।\n\nউপজেলা নির্বাহী কর্মকর্তা ফাহরিয়া ইসলাম টিসিবির পণ্যের বিষয়ে বলেন, টিসিবির জব্দকৃত এসব পণ্য উপজেলার হাসনাবাদ ইউনিয়ন পরিষদে রাখা হয়েছে। পরবর্তীতে তদন্ত সাপেক্ষে আইনগত ব্যবস্থা গ্রহণের কথা জানান তিনি।\n\nসময়ের আলো/জেডআই",
        "author": "মনোহরগঞ্জ (কুমিল্লা) প্রতিনিধি",
        "meta_description": "কুমিল্লার মনোহরগঞ্জে অভিযান চালিয়ে ইয়াবাসহ এক মাদক ব্যবসায়ী এবং সাড়ে ১৭শ কেজি টিসিবির চাল ও ডাল আটক করেছে সেনাবাহিনীসদস্যরা।শুক্রবার (২৯ নভেম্বর) বিকালে উপজেলার হাসনাবাদ বাজার থেকে টিসিবির এসব পণ্য ও ঐদিন দিবাগত রাত সাড়ে ৪টায় মনোহরগঞ্জ সেনা ক্যাম্প কমান্ডার এর নেতৃত্বে উপজেলার হাসনাবাদ ইউপির মানরা গ্রাম থেকে ইয়াবা ও নগদ ",
        "keywords": [
            "পণ্য",
            "বিক্রয়",
            "টিসিবির পণ্য",
            "টিসিবি",
            "পণ্য বিক্রি",
            "TCB",
            "অনিয়ম",
            "টিসিবির পণ্য বিক্রি",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-11-30T20:05:00",
        "updated_date": null,
        "source": "দৈনিক সময়ের আলো",
        "last_scraped": "2024-12-10T12:22:47.165848",
        "news_score": 75,
        "international": false,
        "sentiment": "Positive",
        "views": 0,
        "rating": 0,
        "engagement": 0,
        "old": true
    },
    {
        "url": "https://www.shomoyeralo.com/news/296397",
        "title": "টিসিবির লাইনেও সিন্ডিকেট",
        "image_urls": "https://www.shomoyeralo.com/2024/12/09/sa_1733683810.jpg",
        "content": "রোববার বেলা ১১টা। রাজধানীর ফার্মগেটে লম্বা লাইনে দাঁড়িয়ে চোখে-মুখে বিষণ্নতার ছাপ নিয়ে অপেক্ষায় ষাটোর্ধ্ব নূরা বেগম। কখন পৌঁছুবেন ট্রাকসেলের কাছে। সেখান থেকে তেল-ডাল নিয়ে ফিরবেন বাসায়। পাশাপাশি ভয়-শঙ্কা এই বুঝি নাই হয়ে যায় পণ্য! টিসিবির পণ্যের জন্য লাইনে দাঁড়িয়ে এভাবে নিজের অবস্থা জানাচ্ছিলেন নূরা বেগম।\n\nআলাপকালে সময়ের আলোকে তিনি জানান, রাজধানীর শুক্রাবাদ এলাকা থেকে এসেছেন। পরিবারের সদস্য সংখ্যা ছয়জন। দুজন আয়-রোজগার করলেও সংসারে টানাপড়েন থাকেই। বাড়িতে কাজ ফেলে এসেছেন এই পণ্য কেনার জন্য। এরই মধ্যে দুবার ফার্মগেট থেকে ঘুরে গেছেন নূরা বেগম। তিনি আক্ষেপের সুরে বলেন, সকাল ৯টা থেকে দুপুর আড়াইটা পর্যন্ত লাইনেই দাঁড়িয়েছিলাম। সব শেষে খালি হাতেই ফিরতে হলো, বলেই দীর্ঘশ্বাস ফেলেন নূরা বেগম। টিসিবির পণ্য হাতে পাওয়া যেন ‘সোনার হরিণ’ মন্তব্য করে একই এলাকার আরেক বাসিন্দা ক্ষোভ প্রকাশ করে বলেন, দেখতে পাচ্ছি একই পরিবারের কয়েকজন বা পরিচিত লোকজন মিলে লাইনে দাঁড়িয়ে পণ্য কিনছেন। দেখেও চুপ থাকতে হচ্ছে। অথচ সকাল থেকে দুপুর গড়িয়ে গেলেও ট্রাকের কাছে যেতে পারছি না। আর গেলেও সেই পণ্য নাই হয়ে যাচ্ছে।\n\nরোববার রাজধানীর কারওয়ান বাজার, মিরপুর, ফার্মগেটসহ বিভিন্ন এলাকায় সরেজমিন এমন চিত্র দেখা যায়। রাজধানীর ফার্মগেটে ট্রেডিং করপোরেশন অব বাংলাদেশের (টিসিবি) গাড়ি নির্ধারিত জায়গায় লাগতেই শুরু হলো হুড়োহুড়ি। এতে দেখা যায় লম্বা সারি। পণ্যের জন্য তিন শতাধিক মানুষের লাইন। টিসিবির ট্রাকের পেছনে দীর্ঘ সময় লাইনে দাঁড়িয়ে থেকেও পণ্য না পেয়ে খালি হাতে ফিরে গেছেন অনেকে।\n\nদেখা গেছে, টিসিবির আলু, তেল, ডাল, চিনি ও আটা বিক্রির কথা থাকলেও শুধু তেল ও মসুরের ডাল বিক্রি হচ্ছে। মসুর ডাল কেজি ৬০ টাকা, তেল ১০০ টাকা লিটার বিক্রি হচ্ছে। দুই কেজি মসুরের ডাল ১২০ টাকা এবং দুই লিটার সয়াবিন তেল বিক্রি হচ্ছে ২০০ টাকায়। ফলে টিসিবির এই পণ্য কিনতে ভোক্তার গুনতে হচ্ছে মোট ৩২০ টাকা। অর্থাৎ মোট প্যাকেজ বিক্রি হচ্ছে ৩২০ টাকায়।\n\nটিসিবির সূত্রে জানা যায়, রাজধানীর ৫০টি স্থানে এভাবে ফ্যামিলি কার্ড ছাড়া বিশেষ ট্রাকসেলে পণ্য বিক্রি করে টিসিবি। প্রতিটি ট্রাকে ৩৫০ জনের জন্য পণ্য থাকে। তবে অধিকাংশ জায়গায়ই ১০০ থেকে ১৫০ জন বেশি মানুষ উপস্থিত থাকেন, যাদের পণ্য দেওয়া যায় না।\n\nলাইনে দাঁড়িয়ে থাকা সবজি ব্যবসায়ী আক্তার হোসেন বলেন, পণ্যের দামের কারণে এখন লাজলজ্জা ফেলে টিসিবির পণ্য কিনতে এসেছি। এমনকি বড়লোকও খোঁজ পেলে ড্রাইভার-কাজের লোক দিয়ে পণ্য নিয়ে যায়। এ লাইনেও এমন অনেকে আছেন।\n\nরাজধানীর তেজকুনিপাড়ার তৃপ্তি বেগম বলেন, মাসে দুয়েকবারেও টিসিবির পণ্য ভাগ্যে জোটে না। তিনি অভিযোগ করে বলেন, একই ব্যক্তি টিসিবির চিহ্ন মুছে ফের লাইনে দাঁড়াচ্ছেন। ফলে আমরা পণ্য পাচ্ছি না। একই ব্যক্তি বা পরিবারের লোকজন বারবার পণ্য পাচ্ছে। অথচ আমরা পাচ্ছি না। আবার সেই পণ্য তারা বাইরে বিক্রি করে সংকট তৈরি করছে।\n\nরাজধানীর মনিপুরী এলাকার আবদুস সাত্তার বলেন, সরকার ভর্তুকি দিচ্ছে ঠিকই কিন্তু সেটি আমরা পাচ্ছি না। তার অভিযোগ, ডিলার নিজেদের মধ্যে সিন্ডিকেট করে পণ্য বাইরে বিক্রি করছেন। ফলে পণ্যের সংকট দেখা দিচ্ছে। সিন্ডিকেটের থাবা থেকে রক্ষা পাচ্ছে না টিসিবির পণ্যও বলে মত ব্যক্ত করেন তিনি।\n\nএদিকে ডিলারের পক্ষ থেকে জানানো হয়, এটি টিসিবির বিশেষ সেল। ফ্যামিলি কার্ড ছাড়া এখানে ট্রাকসেলে পণ্য বিক্রি হয়। যে কারণে পণ্যের তুলনায় ক্রেতা বেশি। ফলে সবাইকে পণ্য দেওয়া সম্ভব হয়ে ওঠে না।\n\nটিসিবির বিক্রয়কর্মী আবদুল মতিন সময়ের আলোকে বলেন, একটি ট্রাকে তিনশর বেশি মানুষকে দেওয়ার মতো পণ্য থাকে। কিন্তু তার চেয়ে বেশি দেড় শতাধিক মানুষ লাইনে দাঁড়ান। ফলে আমরা সবাইকে পণ্য দিতে পারি না। কেউ খুশি হন, কেউ মন ভারী করে চলে যান।\n\nএদিকে পণ্য বিক্রয়কালে এক পথচারী ফেসবুকে লাইভ করেন। লাইভ চলাকালে তিনি দেখতে পান আনোয়ার নামে এক ব্যক্তি ট্রাকসেল থেকে পণ্য কিনে পাশেই বিক্রি করছেন। ভিডিওতে বিষয়টি ধরা পড়লে পরে পুলিশে খবর দিলে সঙ্গে সঙ্গে পুলিশ উপস্থিত হয়। পরে আটক করে তাকে থানায় নিয়ে যায়। এরপর জিজ্ঞাসাবাদে বাজার সিন্ডিকেটের সদস্য বলে স্বীকার করেন আনোয়ার।\n\nটিসিবির পণ্যে সিন্ডিকেট কারসাজি ও সার্বিক পরিস্থিতি নিয়ে জানতে চাইলে সংস্থাটির যুগ্ম পরিচালক ও তথ্য প্রদানকারী কর্মকর্তা হুমায়ুন কবির সময়ের আলোকে বলেন, টিসিবির সিন্ডিকেট ভাঙতে আইনশৃঙ্খলা বাহিনীর তৎপরতা বাড়ানো জরুরি। কেননা আমাদের ডিলাররা তাদের টোকেন বা সিলের মাধ্যমে পণ্য বিক্রি করছেন। তাতে দ্বিতীয়বার পণ্য কেনার সুযোগ নেই। এ ছাড়া একই পরিবারের একাধিক ব্যক্তি লাইনে দাঁড়াচ্ছেন কি না সেটি তারা কীভাবে বুঝবেন। তিনি আরও বলেন, একই পরিবারের লোকজন বা একই লোক বারবার লাইনে দাঁড়াচ্ছেন কি না সেটি আইনশৃঙ্খলা বাহিনীর খতিয়ে দেখা দরকার।\n\nসময়ের আলো/আরএস/ ",
        "author": "মোফাজ্জল বিদ্যুৎ",
        "meta_description": "রোববার বেলা ১১টা। রাজধানীর ফার্মগেটে লম্বা লাইনে দাঁড়িয়ে চোখে-মুখে বিষণ্নতার ছাপ নিয়ে অপেক্ষায় ষাটোর্ধ্ব নূরা বেগম। কখন পৌঁছুবেন ট্রাকসেলের কাছে। সেখান থেকে তেল-ডাল নিয়ে ফিরবেন বাসায়। পাশাপাশি ভয়-শঙ্কা এই বুঝি নাই হয়ে যায় পণ্য! টিসিবির পণ্যের জন্য লাইনে দাঁড়িয়ে এভাবে নিজের অবস্থা জানাচ্ছিলেন নূরা বেগম।আলাপকালে সময়ের আলোকে তিনি জানান, রাজধানীর ",
        "keywords": [
            "ফ্যামিলি",
            "সিন্ডিকেট",
            "পণ্য",
            "বিক্রয়",
            "টিসিবির ফ্যামিলি কার্ড",
            "টিসিবির পণ্য",
            "টিসিবি",
            "পণ্য বিক্রি",
            "TCB",
            "ফ্যামিলি কার্ড",
            "অনিয়ম",
            "কার্ড",
            "স্মার্ট",
            "কেনাকাটা",
            "টিসিবির পণ্য বিক্রি",
            "ট্রেডিং করপোরেশন অব বাংলাদেশ (টিসিবি)"
        ],
        "news_subcategory": "market",
        "news_type": "economics",
        "media_type": "newspaper",
        "published_date": "2024-12-09T00:48:00",
        "updated_date": null,
        "source": "দৈনিক সময়ের আলো",
        "last_scraped": "2024-12-10T12:22:59.514630",
        "news_score": 85,
        "international": false,
        "sentiment": "Negative",
        "views": 0,
        "rating": 0,
        "engagement": 0,
        "old": false
    }
]
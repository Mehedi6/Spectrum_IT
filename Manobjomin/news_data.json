[
    {
        "url": "https://mzamin.com/news.php?news=134394",
        "title": " ‘এই হার সহজে হজম হবে না’",
        "image_urls": "https://mzamin.com/uploads/news/main/134394_ei.webp",
        "content": "ভারতের শেষ ব্যাটার হিসেবে আউট হলেন ওয়াশিংটন সুন্দর। বোলার এজাজ প্যাটেলকে ঘিরে উচ্ছ্বাস শুরু করলেন নিউজিল্যান্ড দলের বাকি খেলোয়াড়রা। মুম্বইয়ের ওয়াংখেড়ে স্টেডিয়ামে তখন পিনপতন নীরবতা। আর কিউইদের সাবেক পেসার সাইমন ডুল ধারাভাষ্যকক্ষে বললেন, নিউজিল্যান্ডের টেস্ট ইতিহাসের সেরা সিরিজ জয়। ভারতের মাটিতে যেখানে গত ১২ বছরে কেউ সিরিজ জেতেনি, সেখানে রীতিমতো হোয়াইটওয়াশ করেছে নিউজিল্যান্ড। ম্যাচ শেষে ভারত অধিনায়ক রোহিত শর্মা বলেন, এই হার সহজে হজম হবে না। \nওয়াংখেড়েতে গতকাল সিরিজের তৃতীয় টেস্টে ভারতকে ২৫ রানে হারিয়েছে নিউজিল্যান্ড। চতুর্থ ইনিংসে ১৪৭ রান তাড়ায় ১২১ রানে থামে স্বাগতিকদের ইনিংস। এর আগে বেঙ্গালুরুরতে ৮ উইকেট আর পুনেতে ১১৩ রানে হারে ভারত। দেশের মাঠে তিন বা এর বেশি ম্যাচের টেস্ট সিরিজে প্রথমবার হোয়াইটওয়াশড হলো তারা। ৩ ম্যাচের সিরিজে নিউজিল্যান্ডও এবার প্রথম সব ম্যাচ জিতলো। ১১ উইকেট নিয়ে শেষ ম্যাচে নিউজিল্যান্ডের জয়ের নায়ক এজাজ প্যাটেল। প্রথম ইনিংসে পাঁচ উইকেট নেয়া বাঁহাতি স্পিনার দ্বিতীয় ইনিংসে শিকার করেন ছয় উইকেট।\nএক ঋষভ পন্তই চতুর্থ ইনিংসে যা লড়ার লড়েছেন। নিউজিল্যান্ড ও ইতিহাসের মধ্যে দাঁড়িয়ে ছিলেন কেবল তিনি। ২৯ রানে ৫ উইকেট হারানোর পর তার ব্যাটেই হোয়াইটওয়াশ এড়ানোর আশা দেখছিল ভারত। চাপের মধ্যেও নিজের মতো করেই খেলতে থাকেন দারুণ সব শট। ৫৭ বলে ৬৪ রান করা ঋষভ আউট হতেই ভারতের আশার প্রদীপ নিভে যায়। ম্যাচ শেষে ভারত অধিনায়ক রোহিত বলেন, ‘একটা সিরিজ হারা, একটা টেস্ট হারা কখনও ভালো বিষয় নয়, কিন্তু এই সিরিজটা হার হজম হবে না সহজে। আমরা মোটেও আমাদের সেরা ক্রিকেট খেলেনি। আমি জানি এবং সেটা মেনে নিয়েছি। পুরো সিরিজ জুড়ে নিউজিল্যান্ড ভালো খেলেছে, এটা আমাদের মানতে হবে। ৩ টেস্টের ৬ ইনিংসে কেবল ১টি ফিফটি করেছেন রোহিত। তার অধিনায়কত্ব নিয়েও সমালোচনা হয়েছে এই সিরিজে। এই প্রসঙ্গে ভারত অধিনায়ক বলেন, ‘একজন অধিনায়ক হিসেবে দলকে নেতৃত্ব দেওয়ার জন্য আমি নিজের সেরাটা দিতে পারিনি, সেটা ব্যাট হাতেও। এটা আমার নিজস্ব মত।’ আর নিউজিল্যান্ড অধিনায়ক টম ল্যাথাম বলেন, ‘আমর প্রতি ম্যাচের পর নিজেদের মধ্যে কথা বলতাম। আমরা এটাকে (ফর্ম) ধরে রাখতে চেয়েছি এবং মুম্বাইয়ে সেটা শেষ করতে পারলাম। যেখানে একদমই ভিন্ন সারফেস আর এটা ব্যাটিং ও বোলিংয়ে আরও বেশি চ্যালেঞ্জিং ছিল।  হ্যাঁ আমরা দারুণ খুশি। প্রত্যেক মাঠের সঙ্গে মানিয়ে নেওয়াটাই সবচেয়ে বেশি তৃপ্তিদায়ক।’",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " ‘এই হার সহজে হজম হবে না’"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:16:32.844664"
    },
    {
        "url": "https://mzamin.com/news.php?news=134393",
        "title": "  বোর্নমাউথের কাছে ম্যানসিটির হারের পর যা বললেন গার্দিওলা",
        "image_urls": "https://mzamin.com/uploads/news/main/134393_born.webp",
        "content": "চোটে জর্জর ম্যানচেস্টার সিটি সর্বশেষ ম্যাচে হার দেখলো বোর্নমাউথের কাছে। তবে দলের পরাজয়ের পেছনে চোট, আঘাতকে দায় দিলেন না কোচ পেপ গার্দিওলা। শনিবার ইংলিশ প্রিমিয়ার লীগের ম্যাচে বোর্নমাউথের মাঠে ২-১ গোরে পরাজিত হয় ম্যান সিটি।\nকেভিন ডি ব্রুইনা ছাড়াও চোটের কারণে মাঠের বাইরে জ্যাক গ্রিলিশ, রদ্রি ও অস্কার বব। এই ম্যাচের আগে গার্দিওলা জানান, রুবেন দিয়াস ও জন জোন্সও একটু লম্বা সময়ের জন্য ছিটকে গেছেন। চোট-সমস্যা নিয়ে সিটি বেশ বাজে অবস্থায় আছে, আগেই বলেছিলেন কোচ।\nম্যাচের পর চোটের প্রসঙ্গ এলো অবধারিতভাবেই। ছিটকে পড়াদের ছাড়াও ছোটখাটো চোট আছে আরও অনেকের, যাদের কয়েকজন এই ম্যাচেও খেলেছেন। তবে এসবকে কারণ দেখাতে নারাজ ম্যানচেস্টার সিটি কোচ। গার্দিওলা বলেন, ‘জানি না কী হতে পারতো (সবাই ফিট থাকলে)। এতগুলো ফুটবলার চোটে না পড়লে জিততাম, এটা বলতে পারলে ভালোই লাগবে আমার। তবে সত্যি বলতে, কেউ জানে না কী হতে পারতো। এই ছেলেরা নিজেদের সবটুকু দিয়েই খেলেছে, কিন্তু এই মুহূর্তে ওই দলের সামনে তা যথেষ্ট হয়নি।’ সিটির জন্য কিছুটা স্বস্তির, চোট কাটিয়ে এ দিন মাঠে ফেরেন কাইল ওয়াকার। তবে তিনি খুব আদর্শ অবস্থায় ফেরেননি। বাধ্য হয়ে এই ডিফেন্ডারকে নামাতে হয়েছে। গার্দিওলা বলেন, ‘১৬ দিনের মধ্যে একটি ট্রেনিং সেশনেও আমাদের সঙ্গে ছিল না কাইল (ওয়াকার)। শেষ পর্যন্ত অবিশ্বাস্যভাবে আজকে মাঠে নেমেছে সে। এই হার স্রেফ এসবের (চোট) ব্যাপার নয়। ওরা (বোর্নমাউথ) ভালো খেলেছে, প্রথমার্ধে ওদেরকে সামলানো ছিল কঠিন। দ্বিতীয়ার্ধে আমর বেশ ভালো ছিলাম।’\nসবাই ফিট থাকলে ছোটখাটো চোট আক্রান্তদের কয়েকজনকে বিশ্রাম দিতে পারতো সিটি, বলছেন কাইল ওয়াকার। তবে কোচের মতো তিনিও চোটকে দায় দিচ্ছেন না।\nসিটির ইংলিশ ডিফেন্ডার বলেন, ‘সম্ভবত এটাই আদর্শ হতো (কয়েকজনকে বিশ্রাম দিতে পারলে), তবে আমরা তো সেই অবস্থায় নেই এখন। এসবকে অজুহাত হিসেবেও দেখতে চাই না। বোর্নমাউথকে পূর্ণ কৃতিত্ব দিতেই হবে।’",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  বোর্নমাউথের কাছে ম্যানসিটির হারের পর যা বললেন গার্দিওলা"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:16:44.277752"
    },
    {
        "url": "https://mzamin.com/news.php?news=134418",
        "title": "‘ওপেনিং’ ব্যর্থতার শিকল ভাঙতে চান জাকির",
        "image_urls": "https://mzamin.com/uploads/news/main/134418_s1.webp",
        "content": "বাংলাদেশ ক্রিকেট দলের জন্য ‘ওপেনিং’ বড় চিন্তার নাম। বিশেষ করে তামিম ইকবাল, ইমরুল কায়েসদের বিদায়ের পর থেকে উদ্বোধনী ব্যাটারদের ওপর ভরসা করাই কঠিন হয়ে পড়েছে। ক্রিকেটের তিন ফরম্যাটেই এই বেহাল দশা। ব্যতিক্রম দুই একটা ইনিংসকে আলাদা করে রাখলে ওপেনিংয়ে সবচেয়ে বড় দুর্বলতা ধারাবাহিকতায়। যদি গেল ১২ মাসে ১০ টেস্ট ম্যাচ খেলেছেন বাংলাদেশ দল। সেখানে ওপেনিংয়ে সর্বোচ্চ জুটির অবদান সাদমান ইসলাম ও জাকির হাসানের। এক ইনিংসে করেছেন ৬২ রান ভারতের বিপক্ষে চেন্নাইতে। অন্যদিকে ওয়ানডেতে ব্যর্থতার একই চিত্র, গেল এক বছরে ৮ ম্যাচে ওপেনারদের সর্বোচ্চ জুটিতে  ৭৬ রান করেছেন লিটন দাস ও তানজিদ হাসান তামিম। এই দুই ফরম্যাটে গেল এক বছরে নেই শতরানের কোনো জুটি। অন্যদিকে কিছুটা ব্যতিক্রম টি-টোয়েন্টি ফরম্যাটে। গেল এক বছরে ২৪ টি-টোয়েন্টি ম্যাচে শতরানের দুটি জুটি এসেছে। দুটিতেই আছেন সৌম্য সরকারের সঙ্গে তানজিদ হাসান। গেল এক বছরে যত ম্যাচ হেরেছে বাংলাদেশ তার অন্যতম কারণ ব্যাটিং ব্যর্থতা। বিশেষ করে ওপেনাররা বড় কোনো জুটি আনতে ব্যর্থ ছিলেন। টপ অর্ডারও নিজেদের অবদান রাখতে পারেনি সঠিকভাবে। তবে বারবার দলের রান না হওয়ার পেছনে ওপেনারদের দায়টাই বড় করে দেখা হয়েছে। এমন বাস্তবতা স্বীকার করে নিয়েছেন দলের নয়া ওপেনার জাকির হাসানও। তিনি বলেন, ‘আপনি যেটা বলেছেন, এটা ভেরি ট্রু। যে আমরা ভালো শুরু দিতে পারছি না। টেস্টেও যেমন আমরা ভালো শুরু দিতে পারিনি কয়েকটা ম্যাচে। যার কারণে আমরা একটু ভুগেছি।’ তবে ভুল নিয়ে পড়ে থাকতে চান না জাকির। যত তাড়াতাড়ি এখান থেকে বের হওয়া যায় ততই দলের জন্য মঙ্গল বলে মনে করেন তিনি। কারণ একের পর এক সিরিজ এখন টাইগারদের সামনে। জাকির বলেন, ‘একইসঙ্গে, ওটা (ওপেনিং ব্যর্থতা) নিয়ে পড়ে থাকলে হবে না যেহেতু খুব তাড়াতাড়ি সিরিজগুলো আসছে। নেক্সট সিরিজে ফাইন্ড আউট করার চেষ্টা করছি সবাই সবার জায়গা থেকে যে কীভাবে উন্নতি করা যায়।  কীভাবে ওগুলো ওভারকাম করা যায়। প্রত্যেকটা সিরিজে ভালো একটা জুটি গড়া, ওপেনিং বা টপ অর্ডার থেকে ভালো একটা অবস্থায় দেয়া টিমকে; যেন মিডল অর্ডারদের জন্য আরও সহজ হয়।’ দলের ওপেনিং দিয়ে শুরু আর চিন্তাটা গোটা দলের ব্যাটিংয়ের ওপর প্রভাব ফেলে। শেষ চার টেস্টে ভারত ও দক্ষিণ আফ্রিকার বিপক্ষে দলের ব্যাটাররা আগাগোড়া ব্যর্থ। দুই সিরিজেই হয়েছে হোয়াইটওয়াশ। \nঢাকা টেস্টে না থাকলেও চট্টগ্রামে একাদশে ছিলেন জাকির হাসান। যদিও দুই ইনিংসে ২ ও ৭ রান করে আউট হন। এখন অবশ্য তার সামনে ভিন্ন মিশন। আফগানিস্তানের বিপক্ষে তিন ওয়ানডে সিরিজের স্কোয়াডে আছেন জাকির। তবে ওপেনারদের ব্যর্থতা প্রসঙ্গে প্রশ্নে তাকে ফিরতে হয়েছে টেস্টেই। এখন তাদের লক্ষ্য ভুলগুলো খুঁজে বের করে শুধরে নেয়া। তিনি বলেন, ‘পরের সিরিজে খুঁজে বের করার চেষ্টা করছি সবাই সবার জায়গা থেকে যে, কীভাবে উন্নতি করা যায়। প্রত্যেকটা সিরিজে ভালো একটা জুটি গড়া, ওপেনিং বা টপ অর্ডার থেকে ভালো একটা অবস্থায় নেয়া দলকে; যেন মিডল অর্ডারদের জন্য আরও সহজ হয়। ’ টেস্টে ক্যারিয়ারের শুরুটা বেশ ভালো হয়েছিল জাকিরের। কিন্তু পরে সেভাবে ধারাবাহিকতা ধরে রাখতে পারেননি। প্রথম শ্রেণির ক্রিকেটে দীর্ঘ অভিজ্ঞতা নিয়ে আসা এই ব্যাটারের কাছে আন্তর্জাতিক মঞ্চেও প্রত্যাশা ছিল বেশি। দক্ষিণ আফ্রিকার বিপক্ষে দুই টেস্টের মাঝখানেও একটি প্রথম শ্রেণির ম্যাচ খেলেছেন জাকির। তিনি বলেন, ‘প্রথম শ্রেণির ক্রিকেট তো অবশ্যই একটা ভিত আমাদের। যেটা খেলেই আসতে হবে। আমার হয়তো একটু সময় ছিল, এ কারণে আসতে পেরেছি। যদি আপনি ওভাবে মেজারমেন্ট করেন যে প্রথম শ্রেণির ক্রিকেট খেলে আসলেই যে ভালো হবে, তা না। আমি শুরু ভালো করেছি। একটা সময় হয়তো মানুষের এদিক-সেদিক যায়। একইসঙ্গে, আমার ওটা নিয়ে পড়ে থাকলেও হবে না। ওই জিনিস ওভারকাম করে কীভাবে আন্তর্জাতিক ক্রিকেটে ধারাবাহিক হওয়া যায় ওদিকে মনোযোগ দিতে হবে। ’ দলের সঙ্গে নতুন কোচ ফিল সিমন্স যোগ দিয়েছেন। কাজও শুরু করেছেন তবে নিজের প্রথম মিশনে ড্রেসিং রুমে বসে বসে শিষ্যের অসহায় আত্মসমর্পণ দেখেছেন। নয়া কোচ নিয়ে জাকির বলেন, ‘উনি সিরিজে ?খুব কম সময় নিয়ে এসেছেন। উনি একটু পর্যবেক্ষণও করছেন কোন খেলোয়াড় কীভাবে এপ্রোচ করে। কিছু ছোট ছোট তথ্য ম্যাচের মাঝখানে দিয়ে দিয়েছেন। আশাকরি আরও বিস্তারিত তথ্য পাবো।’\n ",
        "author": "স্পোর্টস রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘ওপেনিং’ ব্যর্থতার শিকল ভাঙতে চান জাকির"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:16:55.905444"
    },
    {
        "url": "https://mzamin.com/news.php?news=134417",
        "title": "রিপন ও ইফতির সেঞ্চুরি আক্ষেপ ইমনের",
        "image_urls": "https://mzamin.com/uploads/news/main/134417_s2.webp",
        "content": "৯৫ রানে দাঁড়িয়ে সিঙ্গেল নিতে যে দৌড়টা দিলেন পারভেজ হোসেন ইমন, সেখান থেকে আর ফিরতে পারলেন না। সঙ্গী সাজ্জাদুল হক রিপন ফিরিয়ে দেয়ার পর ইমন ফেরার আগেই ঢাকা বিভাগের রিপন মণ্ডলের থ্রোতে ভাঙে স্টাম্প। আর তাতে সেঞ্চুরি হাতছাড়া হয় ইমনের, এরপর মাঠেই রিপনের প্রতি ক্ষোভ প্রকাশ করেন চট্টগ্রাম বিভাগের এই ওপেনার। তবে ইমন না পারলেও রিপন ঠিকই সেঞ্চুরি তুলে নিয়েছেন। এই দুই ব্যাটারের ব্যাটে চড়ে দ্বিতীয় দিন শেষে ভালো অবস্থানে আছে চট্টগ্রাম। বগুড়ায় সিলেটের বিপক্ষে ৩৫ রানের লিড নিয়েছে রংপুর আর সিলেটে খুলনার বিপক্ষে ১৫৪ রানে পিছিয়ে ঢাকা মেট্রো। আর রাজশাহীর বিপক্ষে ২০৫ রানে গুটিয়ে গেছে বরিশাল। সেঞ্চুরি করেছেন ইফতেখার আহমেদ। কক্সবাজার আন্তর্জাতিক ক্রিকেট স্টেডিয়ামে গতকাল তৃতীয় রাউন্ডের দ্বিতীয় দিনে ৩৭১ রানে গুটিয়ে যায় চট্টগ্রাম। ঢাকা বিভাগের হয়ে রিপন মন্ডল, এনামুল হক ও শুভাগত হোম ৩টি করে উইকেট নেন। ইমন করেন ৯৫ রান। আর প্রথম শ্রেণীর ক্রিকেটে প্রথম সেঞ্চুরি পাওয়া রিপনের ব্যাট থেকে আসে ১৩৫ রান। জবাবে বিনা উইকেটে ২২ রান নিয়ে দিন শেষ করে ঢাকা বিভাগ। এদিকে কক্সবাজারের আরেক মাঠ শেখ কামাল আন্তর্জাতিক ক্রিকেট স্টেডিয়ামে রাজশাহী বিভাগের বিপক্ষে আগে ব্যাটিংয়ে নেমে বরিশাল বিভাগ ৯ উইকেটে ২০৫ রান তুলেছে। যেখানে একাই ১১৬ রান করেন ইফতেখার হোসেন ইফতি। দ্বিতীয় সর্বোচ্চ ৩৩ রান করেন মইনুল ইসলাম। আর ৩০ রান আসে সালমান হোসেনের ব্যাট থেকে। এরপর গতকাল আর ব্যাটিংয়ে নামেনি রাজশাহী বিভাগ।\nএকই দিনে বগুড়ায় সিলেট বিভাগ ও রংপুর বিভাগের ম্যাচে গতকাল একদিনেই ১৫ উইকেট পড়েছে। রংপুরের প্রথম ইনিংসের ১৫৮ রানের জবাবে ১৮৯ রান করে। ৩১ রানের লিড পেলেও প্রথম দুই সেশনেই অলআউট তারা। দ্বিতীয় ইনিংসেও ব্যাটিংয়ে ব্যর্থতা বজায় ছিল রংপুরের। ৫ উইকেটে ৬৫ রান তুলে দিন শেষ করে তারা। হাতে ৫ উইকেট রেখে ৩৪ রানের লিড পেয়েছে রংপুর। আর সিলেট আন্তর্জাতিক ক্রিকেট স্টেডিয়ামে খুলনার বিপক্ষে ফলোঅনে পড়ে ঢাকা মেট্রো। খুলনার ৩৭৬ রানের জবাবে তারা গুটিয়ে যায় ২১০ রানে। স্পিনার শেখ মাহেদী হাসান নেন ৫ উইকেট। ৩ উইকেট শিকার পেসার আব্দুল হালিমের। ঢাকা মেট্রোর হয়ে নাঈম শেখ সর্বোচ্চ ৫৪ রান করেছেন।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "রিপন ও ইফতির সেঞ্চুরি আক্ষেপ ইমনের"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:17:08.146566"
    },
    {
        "url": "https://mzamin.com/news.php?news=134392",
        "title": " মেসিদের প্লে-অফের ফয়সালা গড়ালো  তৃতীয় ম্যাচে",
        "image_urls": "https://mzamin.com/uploads/news/main/134392_mesi.webp",
        "content": "হতাশাজনক এক হার দেখলো লিওনেল মেসির ইন্টার মায়ামি। প্লেঅফ সেমিফাইনাল থেকে স্রেফ মিনিট দুয়েকের দূরত্বে ছিল দলটি। কিন্তু আটলান্টা ইউনাইটেড হাল ছাড়লো না। ৮৯তম মিনিটে মাঠে নামার মিনিট চারেক পর দারুণ এক গোলে ম্যাচের ভাগ্য গড়ে দিলেন শানজি সিলভা। দলকেও খাদের কিনারা থেকে উদ্ধার করলেন আটলান্টার পর্তুগিজ উইঙ্গার। প্লে-অফের ফয়সালা গড়ালো তৃতীয় ম্যাচে। মেজর লীগ সকার (এমএলএস) প্লেঅফ সিরিজে বাংলাদেশ সময় রোববার সকালে আটলান্টার মাঠের ২-১ গোলে হেরে গেছে লিওনেল মেসির ইন্টার মায়ামি। মেসি দলে যোগ দেওয়ার পর বেশ কয়েকটি ম্যাচে ঘুরে দাঁড়িয়ে জিতেছে মায়ামি, নায়ক হয়েছেন মেসি। এবার উল্টো অভিজ্ঞতা হলো তাদের। প্লেঅফ সিরিজে নিজেদের প্রথম লড়াইয়ে ২-১ গোলে জিতেছিল মায়ামি। এই ম্যাচ ড্র হলেই কনফারেন্স সেমিফাইনালে উঠে যেতেন মেসিরা। ‘বেস্ট অব থ্রি’ লড়াইয়ের তৃতীয় ম্যাচেই এখন নির্ধারিত হবে দুই দলের ভাগ্য। ম্যাচটি হবে আগামী শনিবার।\nআটলান্টার মাঠে প্রায় ৬৯ হাজার দর্শকের সামনে ম্যাচের ৩৯তম মিনিটে বাজে এক ভুল করে বসেন স্বাগতিক দলের গোলকিপার ব্র্যাড গুজান। মায়ামির আক্রমণ থেকে বল ধরে কিক নেয়ার চেষ্টায় তিনি পড়ে যান। তার খুব কাছেই ছিলেন মায়ামির ফার্নান্দো রেদেন্দো। তিনি বল আলতো করে বাড়িয়ে দেন ডেভিড মার্টিনেসের দিকে। আর্জেন্টাইন এই ডিফেন্ডার প্রতিপক্ষের চার ফুটবলারের ওপর দিয়ে ঠান্ডা মাথায় চিপ করে বল জালে জড়ান। ৫৮তম মিনিটে আমাদোহের দারুণ ক্রসে জটলার মধ্য থেকে নিচু হয়ে হেড করে আটলান্টাকে সমতায় ফেরান ডেরিক উইলিয়ামস। এরপর দুই দলই বেশ কিছু সুযোগ পায়। ৬৬তম মিনিটে মেসি অসাধারণভাবে বল বাড়িয়ে দেন গোলমুখে জর্দি আলবার জন্য। কিন্তু বল ধরেও তিনি পাঠিয়ে দেন ক্রসবারের ওপর দিয়ে। ৬৯তম মিনিটে একদমকাছ থেকে সুয়ারেসের ভলি দারুণ রিফ্লেক্স দেখিয়ে বাঁচিয়ে দেন গুজ্যান। ৮৩তম মিনিটে বেশ কাছ থেকেই বল উড়িয়ে মারেন মেসি। ৮৯তম মিনিটে আটলান্টার বক্সের ভেতরে শরীর বাঁকিয়ে সাবা লবজানিদসের চোখধাঁধানো ভলি ফিরে আসে ক্রসবারে লেগে। ৯০ মিনিট শেষে যোগ করা হয় পাঁচ মিনিট। এর চতুর্থ মিনিটেই সিলভার সেই গোল। মিরানচুকের কাছ থেকে বল পেয়ে বক্সের ভেতর একটু ঢুকে আচমকা শট নেন সিলভা। ড্রেক ক্যালেন্ডার পারেননি দলকে রক্ষা করতে।\nগোল করে জার্সি খুলে ছুড়ে ফেলে দর্শকদের সামনে গিয়ে শরীর দেখান সিলভা। নিজের নাচের দক্ষতাও দেখিয়ে দেন ওয়েস্ট হ্যাম ইউনাইটেড, নটিংহ্যাম ফরেস্টে খেলে আসা পর্তুগিজ উইঙ্গার।",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " মেসিদের প্লে-অফের ফয়সালা গড়ালো  তৃতীয় ম্যাচে"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:17:19.650090"
    },
    {
        "url": "https://mzamin.com/news.php?news=134561",
        "title": "টেন হাগের ছাঁটাইয়ে ফুটবলারদেরও দায় দেখেন ফার্নান্দেজ",
        "image_urls": "https://mzamin.com/uploads/news/main/134561_s5.webp",
        "content": "টানা ব্যর্থতায় কোচ এরিক টেন হাগকে বরখাস্ত করেছে ম্যানচেস্টার ইউনাইটেড। তার বিদায়ে দলের ফুটবলারদেরও দায় দেখছেন ক্লাবটির অধিনায়ক ব্রুনো ফার্নান্দেজ। টেন হাগের সঙ্গে দেখা করে দুঃখপ্রকাশও করেন। গত ২৮শে অক্টোবর টেন হাগকে বরখাস্ত করার ঘোষণা দেয় ম্যানচেস্টার ইউনাইটেড। সহকারী কোচ রুড ফন নিস্টলরয় পান ভারপ্রাপ্ত প্রধান কোচের দায়িত্ব। তার অধীনে প্রথম ম্যাচে লীগ কাপে লেস্টার সিটির বিপক্ষে বড় জয়ের পর রোববার চেলসির সঙ্গে ১-১ গোলে ড্র করে ইউনাটেড। টেন হাগের বিদায় নিয়ে ফার্নান্দেজ বলেন, ‘যখনই কোনো ম্যানেজারকে চলে যেতে হয়, এর কিছুটা দায় আমাদের নিজেদের ওপরও পড়ে। কারণ গোটা দলই তো ভালো করতে পারছ না। ১৫ জন ফুটবলারকে বাদ দেওয়ার চেয়ে স্রেফ ম্যানেজারকে সরিয়ে দেওয়া সহজ।’ তিনি বলেন, ‘ম্যানেজারকে বিদায় নিতে হওয়া মানে ক্লাবের কারও জন্যই তা ভালো ব্যাপার নয়। দল সেরা অবস্থায় নেই, খুব ভালো ফল করতে পারছে না এবং সেটির খেসারত কেবল তাকেই দিতে হয়েছে।’ টেন হাগের সঙ্গে দেখা করে ক্ষমাও চেয়েছেন ফার্নান্দেজ। তিনি বলেন, ‘ম্যানেজারের (টেন হাগ) সঙ্গে কথা বলেছি আমি এবং ক্ষমা চেয়েছি। তাকে চলে যেতে হওয়ায় আমি হতাশ ছিলাম এবং তাকে সহায়তা করতে চেয়েছি। আমি গোল করতে পারছিলাম না। আমরা গোল করতে পারছিলাম এবং নিজেকে দায়ী মনে হয়েছে আমার।’\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "টেন হাগের ছাঁটাইয়ে ফুটবলারদেরও দায় দেখেন ফার্নান্দেজ"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:17:31.135552"
    },
    {
        "url": "https://mzamin.com/news.php?news=134499",
        "title": "বিপিএলে প্রধান উপদেষ্টার যুক্ত হওয়া আমাদের জন্য দারুণ সুখবর: ফাহিম ",
        "image_urls": "https://mzamin.com/uploads/news/main/134499_fahim.jpg",
        "content": "বিপিএল নিয়ে নানা অভিযোগ আছে অনেক বছর ধরে। তবে এবার সব অভিযোগ পিছনে ফেলে এবার বিপিএলকে অন্য মাত্রা দিতে চায় বাংলাদেশ ক্রিকেট বোর্ড (বিসিবি)। বিপিএলের সঙ্গে যুক্ত হয়েছেন অন্তর্বতীকালীন সরকারের প্রধান উপদেষ্টা প্রফেসর মুহাম্মদ ইউনূস। এটাকে নিজেদের জন্য দারুণ সুখবর হিসেবে দেখেছেন বিসিবি পরিচালক নাজমুল আবেদী ফাহিম।\nতিনি বলেন, ‘এবারের বিপিএলকে ভিন্ন মাত্রায় নিয়ে যাওয়ার চেষ্টা আছে। প্রধান উপদেষ্টা প্রফেসর ইউনূস নিজেই এর সাথে যুক্ত রয়েছেন, এটা আমাদের জন্য দারুণ একটা সুখবর। আমাদের ক্রীড়া উপদেষ্টা অত্যন্ত ঘনিষ্ঠভাবে বিপিএলের সাথে জড়িত। বিপিএলের যে শক্তি, আমাদের দেশে এমন উপলক্ষ্য খুব বেশি আসে না যেটাকে নিয়ে সবাই কানেক্টেড থাকি। বিপিএল তেমন এক উপলক্ষ্য। সেই শক্তিটাকে কাজে লাগানোর একটা প্রয়াস আমাদের আছে, সেটাই এসেছে আমাদের প্রধান উপদেষ্টার কাছ থেকে।’\nফাহিম বলেন, ‘বিপিএলকে যেন সারা দেশে ছড়িয়ে দিতে পারি। শুধু খেলা না, খেলার বাইরেও আরও অনেক ক্ষেত্রে ভূমিকা রাখতে পারে। এটুকু বলতে পারি, প্রত্যেক জেলা-উপজেলা মিলে মানুষের মধ্যে বিভিন্ন ধরনের কার্যক্রম, হতে পারে খেলার আয়োজন, মেলার আয়োজন, সাংস্কৃতিক কার্যক্রম; যতদিন বিপিএল চলবে সব সাধারণ মানুষ বিপিএলের সাথে কানেক্টেড থাকবে। ব্র্যান্ডিংয়ের প্রয়াস থাকবে, সারা পৃথিবী জুড়ে প্রচারিত হবে, দেখবে নতুন বাংলাদেশের জন্ম হয়েছে।'",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বিপিএলে প্রধান উপদেষ্টার যুক্ত হওয়া আমাদের জন্য দারুণ সুখবর: ফাহিম "
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T18:00:00",
        "updated_date": "18:48:00",
        "source": "দৈনিক মানবজমিন",
        "last_scraped": "2024-11-06T17:17:42.555450"
    },
    {
        "url": "https://mzamin.com/news.php?news=134564",
        "title": "প্রথমবার অস্ট্রেলিয়া-ইংল্যান্ডে সিরিজ খেলবে বাংলাদেশের মেয়েরা",
        "image_urls": "https://mzamin.com/uploads/news/main/134564_s2.webp",
        "content": "মেয়েদের ক্রিকেটের ভবিষ্যৎ সফর সূচি (এফটিপি) প্রকাশ করেছে আইসিসি। ২০২৫-২০২৯ চক্রে ৪০০-এর বেশি ম্যাচ খেলবে দলগুলো। ২০২২ সালের মে থেকে শুরু হওয়া এফটিপি’র চলতি চক্র শেষ হবে ২০২৫ সালের এপ্রিলে। তারপর শুরু হবে নতুন চক্র। সেখানে বাংলাদেশের মেয়েদের জন্য আছে দারুণ সুখবর। প্রথমবার অস্ট্রেলিয়া ও ইংল্যান্ড সফরে ওয়ানডে সিরিজ খেলবেন নিগার সুলতানা জ্যোতিরা। ২০২২-২৫ চক্রের মতো এই চক্রেও ৮টি ওয়ানডে সিরিজে খেলবেন তারা। প্রত্যেক সিরিজেই থাকবে তিনটি করে ওয়ানডে। অর্থাৎ ২০২৫-২৯ চক্রেও আট সিরিজে ২৪টি খেলবে বাংলাদেশের মেয়েরা। আগের চক্রে উইমেন্স চ্যাম্পিয়নশিপে দল ছিল ১০ টি। এবার জিম্বাবুয়েকে যুক্ত করে সংখ্যা উন্নীত হলো ১১ তে। প্রত্যেক দলই খেলবে ৮টি করে ওয়ানডে সিরিজ। চারটি হোম, চারটি অ্যাওয়ে সিরিজ। সব মিলিয়ে ৪৪টি সিরিজে সর্বমোট ১৩২টি ওয়ানডে খেলবে দলগুলো। এই বছরের মার্চে নিজেদের মাঠে প্রথমবারের মতো অস্ট্রেলিয়ার বিপক্ষে সিরিজ খেলেছিল বাংলাদেশের মেয়েরা। আগামী চক্রে প্রথমবার তারা খেলতে যাবে অস্ট্রেলিয়া সফরে। এর আগে ২০২০ টি-টোয়েন্টি বিশ্বকাপে খেলতে অস্ট্রেলিয়ায় গিয়েছিল তারা। ইংল্যান্ডে অবশ্য কখনোই খেলার সুযোগ হয়নি জ্যোতিদের। এবার খেলবেন প্রথমবার সিরিজ। বাংলাদেশ নিজেদের মাঠে ওয়ানডে সিরিজে আতিথেয়তা দেবে দক্ষিণ আফ্রিকা, ওয়েস্ট ইন্ডিজ, জিম্বাবুয়ে ও শ্রীলঙ্কাকে। সফর করবে ইংল্যান্ড, ভারত, অস্ট্রেলিয়া ও পাকিস্তান। ১১টি দল এই সময়ে খেলবে ৪০০-এর বেশি ম্যাচ। এর মধ্যে আছে ২০২৫ ওয়ানডে বিশ্বকাপ, ২০২৬ টি-টোয়েন্টি বিশ্বকাপ, প্রথমবারের মতো ২০২৭ সালে হবে আইসিসি চ্যাম্পিয়নস ট্রফি এবং ২০২৮ টি-টোয়েন্টি বিশ্বকাপ। ২০২৬ টি-টোয়েন্টি বিশ্বকাপের আগে কুড়ি ওভারের ত্রিদেশীয় সিরিজ খেলবে ইংল্যান্ড, নিউজিল্যান্ড ও ভারত। আয়ারল্যান্ড, পাকিস্তান ও ওয়েস্ট ইন্ডিজও খেলবে ত্রিদেশীয়। ২০২৭ ও ২০২৮ সালে শ্রীলঙ্কা ও ওয়েস্ট ইন্ডিজও আয়োজন করতে পারে ত্রিদেশীয় সিরিজ।\nঅস্ট্রেলিয়া, ইংল্যান্ড, দক্ষিণ আফ্রিকা, ভারত, ওয়েস্ট ইন্ডিজের মতো দলগুলো খেলবে টেস্ট সিরিজও। টেস্টের সঙ্গে তাদের যোগ হতে পারে আরও ওয়ানডে ও টি-টোয়েন্টি সিরিজও। চলতি চক্রে বাংলাদেশ দল ওয়ানডে ও টি-টোয়েন্টি মিলিয়ে ৫০টি ম্যাচ খেলার সুযোগ পাচ্ছে। আগামী পর্বেও অনেকটা এ রকমই ম্যাচ খেলবে বলে ধারণা করা হচ্ছে।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রথমবার অস্ট্রেলিয়া-ইংল্যান্ডে সিরিজ খেলবে বাংলাদেশের মেয়েরা"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:17:54.799381"
    },
    {
        "url": "https://mzamin.com/news.php?news=134416",
        "title": "ভারত নিউজিল্যান্ড ঐতিহাসিক সিরিজের যত রেকর্ড",
        "image_urls": "https://mzamin.com/uploads/news/main/134416_s3.webp",
        "content": "দেশের মাটিতে ভারত টেস্ট ম্যাচ হারলেই সেটা অনেক আলোচনার জন্ম দেয়। সেই ভারতকে রীতিমতো নাকানিচুবানি খাইয়েই ৩-০ ব্যবধানে টেস্ট সিরিজ জিতে নিলো নিউজিল্যান্ড। যারা আবার এই সিরিজের আগে শ্রীলঙ্কায় ধবলধোলাই হয়েছে, চোটের কারণে খেলতে পারেননি কেন উইলিয়ামসন। দেশের মাটিতে ভারত প্রথমবার ৩ ম্যাচের সিরিজে হোয়াইটওয়াশ হয়েছে ভারত প্রথমবার ৩ ম্যাচের সিরিজের সব ম্যাচ জিতেছে নিউজিল্যান্ড। ঘটনাবহুল এই সিরিজে হয়েছে নানা রেকর্ড-\n# এ নিয়ে তৃতীয়বার ঘরের মাঠে কোনো টেস্ট সিরিজের সবগুলো ম্যাচ হেরেছে ভারত। এর আগে ২০০০ সালে দক্ষিণ আফ্রিকার বিপক্ষে ২ ম্যাচের সিরিজে দুটিই হেরেছিল তারা। আর ১৯৮০ সালে ১ ম্যাচের সিরিজেও হারে ভারত। তবে ১৯৫৮ থেকে ১৯৮০ সালের মধ্যে ৩ এর বেশি ম্যাচের সিরিজে ৩টি ম্যাচ হারের স্বাদ পেয়েছে তারা ৫ বার। \n# ২০০ বা তার বেশি রান তাড়ায় এবারই প্রথম কোনো টেস্ট হারলো ভারত। এর আগে টানা ৩১ ম্যাচ এই সংখ্যক রান তাড়ায় জয়ের স্বাদ পায় তারা। আর ১৯৮৭ সালে শেষবার ২২১ রান তাড়ায় পাকিস্তানের বিপক্ষে হেরেছিল ভারত। \n# একই সঙ্গে এটা যৌথভাবে সর্বনিম্ন রান, যেটা তাড়া করতে গিয়ে হেরেছে ভারত। এর আগে ১৯৯৭ সালে ওয়েস্ট ইন্ডিজের বিপক্ষে ১২০ রান তাড়ায় ৮১ রানে গুটিয়ে যায় তারা। \n# চলতি বছর ঘরের মাঠে ৪টি টেস্ট হেরেছে ভারত। এর আগে ১৯৬৯ সালে ঘরের মাঠে এই সংখ্যক ম্যাচ হেরেছিল তারা। \n# ঘরের মাঠে এ নিয়ে ৫টি টেস্ট হারলেন অধিনায়ক রোহিত শর্মা। ভারত অধিনায়ক হিসেবে ঘরের মাঠে সর্বোচ্চ টেস্ট হারের তালিকায় তিনি এখন ২ নম্বরে। সর্বোচ্চ ৯ হার নিয়ে শীর্ষে মনসুর আলি খান পাতৌদি। \n# দুই ইনিংস মিলিয়ে ওয়াঙ্কেড়েতে নিউইজিল্যান্ডের স্পিনার এজাজ প্যাটেল নিয়েছেন ১১ উইকেট। এই মাঠে দুই টেস্ট খেলে তার শিকার ২৫ উইকেট। ভারতের বিপক্ষে ভারতের যে কোনো স্টেডিয়ামে এটাই সর্বোচ্চ উইকেট শিকারের রেকর্ড। এর আগে এই রেকর্ড ছিল ইংল্যান্ডের ইয়ান বোথামের। এই মাঠেই ২২ উইকেট নিয়েছিলেন তিনি। \n# দেশের বাইরে কোনো টেস্ট সিরিজের দুই ম্যাচে ১০ উইকেট করে নেওয়া অষ্টম বোলার এজাজ প্যাটেল। এর আগে সপ্তম বোলার ছিলেন অস্ট্রেলিয়ান কিংবদন্তি স্পিনার প্রয়াত শেন ওয়ার্ন। \n# মুম্বাই টেস্টে ৭.১ ওভারে ৫ উইকেট হারায় ভারত। ১৯৯৮ সালের পর এটাই সবচেয়ে কম ওভারের মধ্যে দলটির ৫ উইকেট হারানোর ঘটনা। এর আগে ১৯৯৯ সালে মোহালি টেস্টে নিউজিল্যান্ডের বিপক্ষেই ৮.২ ওভারে ৫ উইকেট হারিয়েছিল ভারত। \n# ঘরের মাঠে শেষ ১০ টেস্টে রোহিত শর্মার ব্যাটিং গড় ১৩.৩। ঘরের মাঠে হোম সিজনে এটা কোনো অধিনায়কের দ্বিতীয় সর্বনিম্ন ব্যাটিং গড়। এই তালিকায় শীর্ষে নাসের হুসেইন। ২০০০ সালে ইংল্যান্ডের এই সাবেক অধিনায়কের গড় ছিল ১০.২২। \n# দ্বিতীয় ভারতীয় হিসেবে এই টেস্টের দুই ইনিংসেই বলের আগে রানের সংখ্যা ফিফটি পূর্ণ করেছেন ঋষভ পন্ত। এর আগে কানপুরে বাংলাদেশের বিপক্ষে এই কীর্তি গড়েন যশস্বী জয়সোয়াল। \n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভারত নিউজিল্যান্ড ঐতিহাসিক সিরিজের যত রেকর্ড"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:18:06.258183"
    },
    {
        "url": "https://mzamin.com/news.php?news=134563",
        "title": "প্রধান উপদেষ্টার অন্তর্ভুক্তিতে বিপিএলে আসছে নানা নতুনত্ব ",
        "image_urls": "https://mzamin.com/uploads/news/main/134563_s3.webp",
        "content": "বিপিএল নিয়ে নানা অভিযোগ অনেক বছর ধরে। টুর্নামেন্টটি জৌলুসও হারিয়েছে অনেক আগেই। তবে সব অভিযোগ পিছনে ফেলে এবার বিপিএলকে অন্য মাত্রা দিতে চায় বাংলাদেশ ক্রিকেট বোর্ড (বিসিবি)। বিপিএলের সঙ্গে যুক্ত হয়েছেন অন্তর্বতীকালীন সরকারের প্রধান উপদেষ্টা প্রফেসর মুহাম্মদ ইউনূস। মূলত তার পরামর্শে বিপিএলের এবারের আসরে দেখা যাবে নতুনত্ব। আসরের পরিকল্পনা ও নকশায় সরাসরি যুক্ত রয়েছেন প্রধান উপদেষ্টা। তিনি স্বপ্রণোদিত হয়ে বিপিএলকে ঢেলে সাজানোর উদ্যোগ নিয়েছেন। যার অংশ হিসেবে প্রধান উপদেষ্টা নিজে আসরের থিম সং এর জন্য দুটি লাইনও লিখেছেন। এছাড়া প্রচারের অংশ হিসেবে কনসার্টসহ বিভিন্ন অনুষ্ঠান আয়োজন করা হবে।  \nনিজেদের অফিসিয়াল ফেসবুক পেইজে বিসিবি জানায়, বিপিএলের ১১তম আসরকে সুন্দরভাবে আয়োজন করার জন্য বোর্ড কর্মকর্তাদের সঙ্গে গতকাল বিশেষ বৈঠকে বসেছিলেন ফারুক আহমেদ। বিপিএলকে কীভাবে জমজমাট আসরে পরিণত করা যায় সে ব্যাপারে আলোচনা করেছেন তারা। নিয়মিত খোঁজখবর রাখছেন প্রধান উপদেষ্টাও। সবমিলিয়ে সরকারের নয়টি মন্ত্রণালয় এবারের বিপিএলে সরসরি সম্পৃক্ত থাকবে বলে জানা গেছে।\nআগামী ৩০শে ডিসেম্বর শুরু হবে বিপিএল, ফাইনাল হবে ৭ই ফেব্রুয়ারি। এই টুর্নামেন্টে পুরোপুরি ই-টিকিটের ব্যবস্থা করছে বাংলাদেশ ক্রিকেট বোর্ড। এখন থেকেই বিপিএলের প্রস্তুতি নিতে শুরু করেছে বিসিবি। বিপিএলে প্রধান উপদেষ্টার যুক্ত হওয়া নিজেদের জন্য সুখবর হিসেবে দেখেছেন বিসিবি পরিচালক নাজমুল আবেদী ফাহিম। গতকাল মিরপুরে তিনি বলেন, ‘এবারের বিপিএলকে ভিন্ন মাত্রায় নিয়ে যাওয়ার চেষ্টা আছে। প্রধান উপদেষ্টা প্রফেসর ইউনূস নিজেই এর সাথে যুক্ত রয়েছেন, এটা আমাদের জন্য দারুণ একটা সুখবর। আমাদের ক্রীড়া উপদেষ্টা অত্যন্ত ঘনিষ্ঠভাবে বিপিএলের সাথে জড়িত। বিপিএলের যে শক্তি, আমাদের দেশে এমন উপলক্ষ্য খুব বেশি আসে না যেটাকে নিয়ে সবাই কানেক্টেড থাকি। বিপিএল তেমন এক উপলক্ষ্য। সেই শক্তিটাকে কাজে লাগানোর একটা প্রয়াস আমাদের আছে, সেটাই এসেছে আমাদের প্রধান উপদেষ্টার কাছ থেকে।’ ফাহিম বলেন, ‘বিপিএলকে যেন সারা দেশে ছড়িয়ে দিতে পারি। শুধু খেলা না, খেলার বাইরেও আরও অনেক ক্ষেত্রে ভূমিকা রাখতে পারে। এটুকু বলতে পারি, প্রত্যেক জেলা-উপজেলা মিলে মানুষের মধ্যে বিভিন্ন ধরনের কার্যক্রম, হতে পারে খেলার আয়োজন, মেলার আয়োজন, সাংস্কৃতিক কার্যক্রম; যতদিন বিপিএল চলবে সব সাধারণ মানুষ বিপিএলের সাথে কানেক্টেড থাকবে। ব্র্যান্ডিংয়ের প্রয়াস থাকবে, সারা পৃথিবী জুড়ে প্রচারিত হবে, দেখবে নতুন বাংলাদেশের জন্ম হয়েছে।’\n ",
        "author": "স্পোর্টস ডেস্কভ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রধান উপদেষ্টার অন্তর্ভুক্তিতে বিপিএলে আসছে নানা নতুনত্ব "
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:18:18.006031"
    },
    {
        "url": "https://mzamin.com/news.php?news=134496",
        "title": "লেজের লড়াইয়ে পাকিস্তানকে হারালো অস্ট্রেলিয়া ",
        "image_urls": "https://mzamin.com/uploads/news/main/134496_aus.jpg",
        "content": "এক পর্যায়ে মনে হচ্ছিল পাকিস্তানের দলীয় সংগ্রহ ২০০ও পার হবে না। তবে শেষ পর্যন্ত নাসিম শাহর ৪০ রানের উপর ভর করে ২০৩ রান করে পাকিস্তান। সেটা তাড়ায় অস্ট্রেলিয়াও জিতেছে লেজের লড়াইয়ে। ১০ নম্বরে ব্যাটিং করতে নেমে ৩২ রানের ইনিংসে অস্ট্রেলিয়াকে জিতিয়েছেন অধিনায়ক প্যাট কামিন্স।\nআজ মেলবোর্নে ওয়ানডে সিরিজের প্রথম ম্যাচে পাকিস্তানকে ২ উইকেটে হারিয়েছে অস্ট্রেলিয়া। ২০৩ রান তাড়ায় ৮ উইকেট হারিয়ে ৩৩.৩ ওভারে জয় পায় অজিরা। ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "লেজের লড়াইয়ে পাকিস্তানকে হারালো অস্ট্রেলিয়া "
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T17:07:00",
        "updated_date": "17:19:00",
        "source": "দৈনিক মানবজমিন",
        "last_scraped": "2024-11-06T17:18:29.635683"
    },
    {
        "url": "https://mzamin.com/news.php?news=134415",
        "title": "কোচ বাটলারকে রেখে দিতে চায় বাফুফে",
        "image_urls": "https://mzamin.com/uploads/news/main/134415_s4.webp",
        "content": "সাফ চ্যাম্পিয়নশিপে এক ম্যাচ খেলেই সিনিয়র-জুনিয়র দ্বন্দ্বে কোচ পিটার জেমস বাটলারের জড়িয়ে পড়ার গুঞ্জন ওঠে। তবে সংকট উতরে মেয়েদের কাছ থেকে সর্বোচ্চ পারফরম্যান্স বের করে এনেছেন এ ইংলিশ কোচ। বাংলাদেশকে জিতিয়েছেন শিরোপা। পরে তিনি জানিয়ে দেন এ দায়িত্বে আর থাকছেন না। তবে এমন সাফল্যে তাকে রেখে দিতে আগ্রহ প্রকাশ করেছেন বাংলাদেশ ফুটবল ফেডারেশনের নারী উইংয়ের চেয়ারম্যান মাহফুজা আক্তার কিরণ।\nকাঠমান্ডুর দশরথ স্টেডিয়ামের ফাইনালে নেপালকে ২-১ গোলে হারিয়ে শিরোপা জেতে বাংলাদেশ। ওই ম্যাচের পর বাটলার জানিয়ে দেন, মেয়েদের কোচ হিসেবে এটাই তার শেষ। শিরোপা উদযাপনের সময়ও তাকে খেলোয়াড়দের থেকে দূরে থাকতে দেখা গেছে।\nতবে গতকাল কিরণ গণমাধ্যমকে জানান, সাফ চলাকালে দলের ভেতরে অন্তর্দ্বন্দ্বের কথা তার কানে পৌঁছেছিল। কিন্তু সেগুলো এখন আর মনে রাখতে চান না তিনি। কিরণ বলেন, ‘বাটলার চাচ্ছিলেন, যে জুনিয়ররা ভালো করছিল, তাদের খেলাতে। কিন্তু বিষয়টা সিনিয়ররা পছন্দ করেনি, তারা খেলতে চেয়েছিল। এটা নিয়েই তাদের মধ্যে দ্বন্দ্ব তৈরি হয়েছিল। টুর্নামেন্ট চলাকালে মেয়েরা যে অভিযোগ করেছে কোচের বিরুদ্ধে, সেটা আমি ওই মুহূর্তে সামলে নিয়েছি। আসলে মেয়েদেরটাও কাউন্ট করা (কথাগুলো গুরুত্ব দেয়া) ঠিক না, কোচেরটাও নয়।’ সাবিনা-সানজিদাদের জন্য বাটলারকেই সেরা কোচ মনে করেন কিরণ। এছাড়া মেয়েদের ফুটবলের উন্নয়নে বর্তমান অন্তর্বর্তীকালীন সরকারের সহযোগিতাও কামনা করেন তিনি। কিরণ বলেন, ‘কোচকে আমি বলেছি, আমার সঙ্গে বসে আপনার যে সিদ্ধান্ত সেটা জানাবেন। আমার সঙ্গে কথা বলে সিদ্ধান্ত নেবেন। অবশ্যই আমরা তাকে রাখতে চাই। অনেক ভালো কোচ। বাংলাদেশে এ যাবৎ যত কোচ এসেছেন, তার মধ্যে তিনি সেরা।’\nআগের কোচদের সঙ্গে বাটলারের পার্থক্য নিয়ে কিরণ বলেন, ‘যত কোচ এসেছেন, অধিকাংশই বই পড়ে কোচ হয়েছেন। উনি ইংলিশ প্রিমিয়ার লীগে খেলা কোচ। পার্থক্য এখানেই। আমরা চেষ্টা করবো তাকে রাখতে। আমি তাকে মেসেজ দিয়েছি। আমার কথা তিনি বুঝতে পেরেছেন। তবে আমরা যত চেষ্টাই করি না কেন, আমাদের উন্নতির জন্য সরকারের সহযোগিতা প্রয়োজন। বিগত সরকারের কাছেও আমরা আবেদন করেছি, বর্তমান সরকারের কাছেও আমাদের আবেদন থাকবে মেয়েদের ফুটবলের পাশে দাঁড়ানোর।’\n ",
        "author": "স্পোর্টস রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "কোচ বাটলারকে রেখে দিতে চায় বাফুফে"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:18:43.738559"
    },
    {
        "url": "https://mzamin.com/news.php?news=134412",
        "title": "পাকিস্তানের একাদশে নেই বিশেষজ্ঞ স্পিনার",
        "image_urls": "https://mzamin.com/uploads/news/main/134412_s6.webp",
        "content": "ইংল্যান্ডের বিপক্ষে ঘরের মাঠে স্পিন আক্রমণ দিয়ে টেস্ট সিরিজ জিতেছে পাকিস্তান। এবার অস্ট্রেলিয়ার মাটিতে ওয়ানডে সিরিজের জন্য পেস আক্রমণ নিয়ে মাঠে নামছে তারা। আজ সকাল সাড়ে ৯টায় মেলবোর্নে ৩ ম্যাচ সিরিজের প্রথম ওয়ানডেতে অজিদের মুখোমুখি হবে মোহাম্মদ রিজওয়ানের দল। এই ম্যাচে ৪ পেসার নিয়ে মাঠে নামবে তারা। গতকাল এই ম্যাচের একাদশ ঘোষণা করে পাকিস্তান। গত বছর ওয়ানডে বিশ্বকাপের পর এটাই পাকিস্তানের প্রথম ওয়ানডে সিরিজ। মেলবোর্নের সম্ভাব্য দ্রুত গতির ও বাউন্সি উইকেট বিবেচনায় পাকিস্তান একাদশে জায়গা পেয়েছেন শাহিন শাহ আফ্রিদি, নাসিম শাহ, হারিস রউফ ও মোহাম্মদ হাসনাইন। গত বছরের জানুয়ারির পর আজই প্রথম পাকিস্তানের হয়ে মাঠে নামবেন হাসনাইন। আর নাসিম সবশেষ ওয়ানডে খেলেছেন গত বছরের সেপ্টেম্বরে। স্পিন আক্রমণে অফ স্পিন অলরাউন্ডার সালমান আলী আগা ও বাঁহাতি স্পিন অলরাউন্ডার কামরান গুলামের উপর ভরসা রাখছে পাকিস্তান টিম ম্যানেজমেন্ট। এছাড়া দলের প্রয়োজনে হাত ঘোরাতে পারেন সাইম আইয়ুবও।\nদুই ওপেনারকে বিধ্বংসী হতে বললেন অস্ট্রেলিয়া অধিনায়ক গত এক বছর ধরে ওয়ানডেতে অস্ট্রেলিয়ার সাফল্যের পিছনে ওপেনারদের আগ্রাসী ব্যাটিংয়ের গুরত্ব অনেক। এই সংস্করণের সবশেষ বিশ্বকাপ থেকে প্রথম ১০ ওভারে তাদের চেয়ে দ্রুত রান তুলতে পারেনি কোনো দল। পাকিস্তানের বিপক্ষে আজ থেকে শুরু হতে যাওয়া সিরিজেও ওপেনারদের এই ভূমিকায় দেখতে চান অধিনায়ক প্যাট কামিন্স। গেলো ওয়ানডে বিশ্বকাপ থেকে এখন পর্যন্ত ওয়ানডেতে প্রথম ১০ ওভারে অস্ট্রেলিয়ার ১১৪.৫ স্ট্রাইক রেটে রান তুলেছে অস্ট্রেলিয়া। ওয়ার্নারের বিদায়ের পর আজকের ম্যাচের একাদশে সুযোগ পাওয়া শর্ট ও ফ্রেজার-ম্যাকগার্ক জুটি হবে ছয় ওয়ানডেতে তাদের ষষ্ঠ ভিন্ন উদ্বোধনী জুটি। দুই ওপেনারের উদ্দেশ্যে কামিন্সের বার্তা, ‘(আগ্রাসী ব্যাটিং) চালিয়ে যাও। টি-টোয়েন্টি ও ওয়ানডেতে দুইজনকেই বোলিং করা বেশ ভয়ঙ্কর কাজৃতাদের কাছে আমার চাওয়া, এই সুযোগকে যেন ভালোভাবে কাজে লাগায় তারা।’ \n২০২৩ সালের নভেম্বরে ওয়ানডে বিশ্বকাপের ফাইনালের পর এই সংস্করণে আজ প্রথম মাঠে নামছেন কামিন্স। পাকিস্তান সিরিজের প্রথম দুই ওয়ানডে খেলবেন বলে জানিয়েছেন অস্ট্রেলিয়া অধিনায়ক।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পাকিস্তানের একাদশে নেই বিশেষজ্ঞ স্পিনার"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:18:56.162720"
    },
    {
        "url": "https://mzamin.com/news.php?news=134490",
        "title": "ভিসা জটিলতায় দেশে আটকা নাসুম ও নাহিদ ",
        "image_urls": "https://mzamin.com/uploads/news/main/134490_nasum-nahid%20.jpg",
        "content": "আগামী ৬ই নভেম্বর আফগানিস্তানের বিপক্ষে ওয়ানডে সিরিজের প্রথম ম্যাচে মাঠে নামবে বাংলাদেশ। দল এরই মধ্যে সংযুক্ত আরব আমিরাতে পৌঁছেছে। কিন্তু ভিসা জটিলতায় যেতে পারেননি পেসার নাহিদ রানা এবং স্পিনার নাসুম আহমেদ। \nএই সিরিজ দিয়ে প্রায় এক বছর পর জাতীয় দলে ফেরার কথা নাসুমের। বগুড়ায় জাতীয় ক্রিকেট লীগের (এনসিএল) ম্যাচ খেলছিলেন তিনি। দল ঘোষণার রাতেই বগুড়া থেকে ফেরেন ঢাকায়। আর নাহিদ রানা এবারই প্রথম ডাক পেয়েছেন ওয়ানডে সংস্করণে। দুজনই আছেন বিসিবির একাডেমি ভবনে।\nএখন পর্যন্ত নাসুম ও রানা ভিসা পাননি। তবে একটি সূত্র জানিয়েছেন, আজকের ভিতরই ভিসা জটিলতা কেটে যেতে পারে। ভিসা হাতে পেলেই দুজনে উঠবেন আমিরাতের বিমানে। \n \n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভিসা জটিলতায় দেশে আটকা নাসুম ও নাহিদ "
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T15:20:00",
        "updated_date": "15:53:00",
        "source": "দৈনিক মানবজমিন",
        "last_scraped": "2024-11-06T17:19:08.307097"
    },
    {
        "url": "https://mzamin.com/news.php?news=134493",
        "title": "যে কারণে কাউন্টিতে আবার খেলতে গেলে পরীক্ষা দিতে হবে সাকিবকে ",
        "image_urls": "https://mzamin.com/uploads/news/main/134493_shakib.jpg",
        "content": "ইংল্যান্ডের ঘরোয়া ক্রিকেট টুর্নামেন্ট কাউন্টি চ্যাম্পিয়নশীপে ভবিষ্যতে খেলতে গেলে বোলিং পরীক্ষা দিতে হবে সাকিব আল হাসানকে। বাংলাদেশ দলের গত ভারত সফরের আগে কাউন্টিতে সারের হয়ে একটি ম্যাচ খেলেন সাকিব। এই ম্যাচের পর তার বোলিং অ্যাকশন নিয়ে সন্দেহ প্রকাশ করেন অনফিল্ড আম্পায়াররা। এ কারণেই তাকে পরেরবার খেলার আগে এ বিষয়ে পরীক্ষা দিতে হবে। এবারই প্রথম সাকিবের বোলিং অ্যাকশন নিয়ে কোনো আম্পায়ার সন্দেহ প্রকাশ করলেন। \nসারের হয়ে এবারই প্রথমবারের মতো খেলেন সাকিব। অভিষেকেই  বল হাতে নেন দুই ইনিংস মিলিয়ে ৯ উইকেট। প্রথম ইনিংসে ৪ আর দ্বিতীয় ইনিংসে তার শিকার ৫ উইকেট। ওই ম্যাচ শেষে কন ফিল্ড আম্পায়ারের কেউ একজন ম্যাচ রেফারির কাছে সাকিবের বোলিং অ্যাকশন নিয়ে সন্দেহ প্রকাশ করেন। ম্যাচ রিপোর্টে সেটা রেফারি উল্লেখ করেছেন। পরে তদন্ত করে ইংল্যান্ড অ্যান্ড ওয়েলস ক্রিকেট বোর্ডের অধীনস্থ কাউন্টি চ্যাম্পিয়নশিপ কর্তৃপক্ষ।\nযাচাই-বাছাই শেষে তারা সিদ্ধান্ত নিয়েছেন, ভবিষ্যতে সাকিবকে কাউন্টিতে খেলতে নামার আগে অবশ্যই দিতে হবে বোলিং অ্যাকশনের পরীক্ষা। ইতোমধ্যে সাকিবকে এই বিষয়ে নিদের্শনাও দেওয়া হয়েছে।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "যে কারণে কাউন্টিতে আবার খেলতে গেলে পরীক্ষা দিতে হবে সাকিবকে "
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T15:34:00",
        "updated_date": "10:55:00",
        "source": "দৈনিক মানবজমিন",
        "last_scraped": "2024-11-06T17:19:19.642010"
    },
    {
        "url": "https://mzamin.com/news.php?news=134362",
        "title": " কুইন্সল্যান্ডে ভারত ‘এ’ দলের বিরুদ্ধে বল টেম্পারিংয়ের অভিযোগ",
        "image_urls": "https://mzamin.com/uploads/news/main/134362_pintu-4.webp",
        "content": "ভারত ‘এ’ দলের অস্ট্রেলিয়া সফরে তৈরি হয়েছে বল টেম্পারিং বিতর্ক। অস্ট্রেলিয়া ‘এ’ দলের সঙ্গে ভারত ‘এ’ দলের প্রথম অনানুষ্ঠানিক টেস্টে এমন বিতর্ক উঠেছে। কুইন্সল্যান্ডের ম্যাকেই শহরে চার দিনের ম্যাচের শেষ দিনে আজ সকালে আম্পায়াররা ভারতের খেলোয়াড়দের বিপক্ষে বল টেম্পারিংয়ের অভিযোগ করেন। দিনের খেলা শুরুর আগে আম্পায়াররা বল পরিবর্তন করেন। আম্পায়াররা এর কারণ হিসেবে বলেন, বল বিকৃত করায় তা পরিবর্তন করতে হয়েছে। আম্পায়ারদের এই যুক্তিতে ভারতের খেলোয়াড়েরা খুশি হতে পারেননি।\nভারত ‘এ’ দলের উইকেটকিপার ইশান কিষান আম্পায়ারদের সিদ্ধান্ত নিয়ে প্রশ্ন তোলেন। কিন্তু আম্পায়াররা তাকে সতর্ক করে বলেন যে তার এমন ব্যবহারের বিষয়ে রিপোর্ট দেয়া হবে। পরে অবশ্য ক্রিকেট অস্ট্রেলিয়া পুরো বিষয়টির একটি ব্যাখ্যা দিয়েছে।\nএক বিবৃতিতে বলা হয়েছে যে বলের অবস্থা খারাপ হয়ে যাওয়ায় সেটা পরিবর্তন করা হয়েছে। তবে দিনের খেলা শুরু হওয়ার আগেই দুই দলের ম্যানেজার এবং অধিনায়ককে বিষয়টি জানানো হয়েছিল। কিন্তু মাঠের পরিস্থিতি দেখে মনে হয়নি যে বল পরিবর্তনের বিষয়টি সম্পর্কে ভারতের খেলোয়াড়েরা জানতেন। অমন সিদ্ধান্তের পর মাঠে ভারতের খেলোয়াড়দের বিষয়টি নিয়ে আম্পায়ার শন ক্রেগের সঙ্গে কথা বলতে দেখা গেছে। সেই সময় বিষয়টিকে ‘খুব বাজে সিদ্ধান্ত’ বলে উল্লেখ করেন ইশান কিষান। আম্পায়ার ক্রেগ সে সময়ই তাকে সতর্ক করে রিপোর্ট করার কথা বলেন। দুজনের কথাবার্তা স্টাম্প মাইকে ধরা পড়েছে।\nসর্বশেষ খবর অনুযায়ী, ইশান বা ভারতের অন্য কোনো খেলোয়াড়ের বিরুদ্ধে ব্যবস্থা নেয়া হবে না। তবে আম্পায়াররা নাকি বলে ভারতীয় খেলোয়াড়দের আঁচড় কাটতে দেখেছেন। যদিও এর জন্য ৫ রান কেটে নেওয়ার যে বিধান আছে, তা প্রয়োগ করা হয়নি। ২২৫ রানের লক্ষ্য পেরিয়ে শেষ দিনে ভারত ‘এ’ দলের বিপক্ষে অস্ট্রেলিয়া ‘এ’ দলকে ৭ উইকেটের জয় এনে দিয়েছেন অধিনায়ক নাথান ম্যাকসোয়েনি (৮৮*) ও বিউ ওয়েবস্টার (৬১*)।",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " কুইন্সল্যান্ডে ভারত ‘এ’ দলের বিরুদ্ধে বল টেম্পারিংয়ের অভিযোগ"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-03T17:30:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:19:30.811245"
    },
    {
        "url": "https://mzamin.com/news.php?news=134357",
        "title": "অবিশ্বাস্য জয় নিউজিল্যান্ডের, নিজ মাটিতে ‘প্রথমবার’ হোয়াইটওয়াশ ভারত",
        "image_urls": "https://mzamin.com/uploads/news/main/134357_india.webp",
        "content": "মুম্বাই টেস্টে অসাধারণ এক জয় পেলো নিউজিল্যান্ড। সিরিজের তৃতীয় ও শেষ টেস্টে ভারতকে ২৫ রানে হারালো সফরকারী কিউইরা। এতে ভারতকে ৩-০তে হোয়াইটওয়াশ করে ইতিহাস গড়লো নিউজিল্যান্ড । নিজেদের ৯২ বছরের টেস্ট ইতিহাসে তিন ম্যাচের হোম সিরিজে প্রথমবার হোয়াইটওয়াশ হলো ভারত। জয়ের জন্য ভারতের জন্য লক্ষ্যটা খুব বড় ছিল না । \nরোববার সকালে মাত্র ৩ রান যোগ করে দ্বিতীয় ইনিংসে শেষ উইকেট হারায় টম ল্যাথামের দল। এতে জয়ের জন্য ভারতের লক্ষ্য দাঁড়ায় ১৪৭ রানের। তবে বল হাতে ভারতের যম হয়ে ওঠেন এজাজ প্যাটেল। ১৪.১ ওভারের স্পেলে ৪৭ রানে ছয় উইকেট নেন এ বাঁহাতি স্পিনার। সর্বোচ্চ ৬২ রানের ইনিংস খেলে একাই লড়াই করেন ঋষভ পান্ত। \nম্যাচে ১১ উইকেট নেন এজাজ। প্রথম ইনিংসে পাঁচ উইকেট পেয়েছিলেন ভারতীয় বংশোদ্ভূত এই স্পিনার।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অবিশ্বাস্য জয় নিউজিল্যান্ডের",
            " নিজ মাটিতে ‘প্রথমবার’ হোয়াইটওয়াশ ভারত"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-03T15:27:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:19:42.115304"
    },
    {
        "url": "https://mzamin.com/news.php?news=134560",
        "title": "‘দলের স্পিরিটই সবচেয়ে গুরুত্বপূর্ণ’",
        "image_urls": "https://mzamin.com/uploads/news/main/134560_s6.webp",
        "content": "এরিক টেন হাগ ছাঁটাই হওয়ার পর অন্তবর্তীকালীন কোচ রুড ভ্যান নিস্টলরয়ের অধীনে দুটি ম্যাচ খেলেছে ম্যানচেস্টার ইউনাইটেড। প্রথম ম্যাচে লেস্টার সিটির বিপক্ষে ৫-২ গোলে জিতলেও চেলসির বিপক্ষে পয়েন্ট খুইয়েছে তারা। তবে ফল নয়, দলের মধ্যে থাকা স্পিরিট সবচেয়ে গুরুত্বপূর্ণ বলে মনে করেন নিস্টলরয়। \nপ্রিমিয়ার লীগের ম্যাচে রোববার ঘরের মাঠে চেলসির সঙ্গে ১-১ গোলে ড্র করে ইউনাইটেড। দ্বিতীয়ার্ধে পেনাল্টি থেকে ব্রুনো ফার্নান্দেজ স্বাগতিকদের এগিয়ে নেয়ার পর চেলসিকে সমতায় ফেরান মোইজেস কাইসেদো।\nঅবশ্য সাম্প্রতিক অবস্থা বিবেচনায় বড় ম্যাচে ড্র করতে পারাও ইউনাইটেডের জন্য কম স্বস্তির নয়। নিস্টলরয়ের কথাতেও তা ফুটে উঠলো। \nম্যাচ শেষে নিস্টলরয় বলেন, ‘আমার মনে হয়, দলের স্পিরিটই সবচেয়ে গুরুত্বপূর্ণ। এটা কোনো একজন বা ব্যক্তির ব্যাপার নয়, সবকিছুর ওপরে এই ক্লাব। আমরা তার (নতুন হেড কোচ রুবেন আমোরিম) পাশে থাকবো এবং আমরা সবাই যেখানে ম্যানচেস্টার ইউনাইটেডকে দেখতে চাই, সেখানে তুলে নিতে সহায়তা করবো। যে পারফরম্যান্স, যে স্পিরিট ফুটবলাররা দেখিয়েছে, এটাই ভিত্তি। এখান থেকেই আবার গড়ে তুলতে হবে, তাহলে ফুটবলের মানও ফিরে আসবে আবার। এই ভিত কাজে লাগাতে হবে, এরপর উন্নতির অনেক জায়গা আছে।’\nতিনি বলেন, ‘ফুটবলাররাও মনে করে, তাদের দায়বদ্ধতা আছে আরও ভালো করার। তারা নিজেদেরকে আয়নার সামনে দাঁড় করিয়েছে। বুধবারের ম্যাচে তারা যেভাবে সাড়া দিয়েছে এবং আজকে, এতে ফুটে উঠেছে যে, তারা নিজেরাও ব্যাপারগুলো অনুভব করতে পারছে।’\nটেন হাগের বিদায়ের পর আবেগের নানা স্রোতে ভাসতে হচ্ছে ইউনাইটেডকে। সেখান থেকে দ্রুতই আবার গোটা দলের ফুটবলে মনোযোগ ফেরানোর চ্যালেঞ্জ নিতে হয়েছে ভারপ্রাপ্ত কোচকে।\nএ প্রসঙ্গে নিস্টলরয় বলেন, ‘ছয় দিন, আবেগের রোলার-কোস্টার, এরিকের (টেন হাগ) বিদায় অবশ্যই দুঃখজনক ছিল খুবই। তবে পরের দিনটিতেই আবার মনোযোগ দিতে হয় দলকে তৈরি করে তোলায়, কারণ ওল্ড ট্র্যাফোর্ডে ৭৫ হাজার দর্শক আসে দলের খেলা দেখতে। এই দায়বদ্ধতা তাই আমাদের আছে।’\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘দলের স্পিরিটই সবচেয়ে গুরুত্বপূর্ণ’"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:19:53.644217"
    },
    {
        "url": "https://mzamin.com/news.php?news=134295",
        "title": "প্রধান উপদেষ্টার কাছে যা চাইলেন সাবিনারা",
        "image_urls": "https://mzamin.com/uploads/news/main/134295_s1.webp",
        "content": "মেয়েদের সাফ চ্যাম্পিয়ন বাংলাদেশ দলের ফুটবলাররা গতকাল সকালে প্রধান উপদেষ্টার সঙ্গে সাক্ষাৎ করেন। সাক্ষাতে সাবিনা খাতুনরা পরিবারের জন্য ঢাকায় আবাসন সুবিধা চেয়েছেন উপদেষ্টা ড. মুহাম্মদ ইউনূসের কাছে। এ ছাড়া বেশ কয়েকজন খেলোয়াড়ের এলাকায় সংস্কারসহ তাদের খেলা সংক্রান্ত কিছু চাহিদাও বৈঠকে তুলে ধরেন। সাক্ষাৎ শেষে বাফুফে ভবনে ফিরে অধিনায়ক সাবিনা খাতুন বলেন, ‘আমাদের পরিবারের অনেকে ঢাকায় আসে, কিন্তু তাদের থাকার জায়গা থাকে না। তাই প্রধান উপদেষ্টাকে অনুরোধ করেছি আমাদের পরিবারের জন্য একটি আবাসন ব্যবস্থার।’ ঢাকায় আবাসন ব্যবস্থার পাশাপাশি অনেক ফুটবলারের নিজ জেলার আবাসনও খুব নাজুক। অনেকের ঘর ভাঙা আবার অনেকের বাড়ির পথ দুর্গম। পাহাড়ি এলাকায় অনেকের বাড়িতে নেই বিদ্যুৎ। ব্যক্তিগত সমস্যাও প্রধান উপদেষ্টার কাছে তুলে ধরেছেন ফুটবলাররা। সাবিনা বলেন, ‘মারিয়া, কৃষ্ণা, মনিকা, মাসুরাসহ অনেকেই ব্যক্তিগত সমস্যার কথা বলেছে। যেমন মনিকার বাড়িতে যাওয়ার রাস্তা খারাপ এবং সেই এলাকার বিদ্যুৎ সমস্যা।’ ব্যক্তিগত ও কমন চাহিদার পাশাপাশি ফুটবলের কিছু বিষয় নিয়েও আলাপ করেছেন নারী ফুটবলাররা। ফুটবলের প্রধান ভেন্যু বঙ্গবন্ধু জাতীয় স্টেডিয়াম এখনও সংস্কারাধীন। বাফুফে ভবনের পাশে টার্ফ ও কমলাপুর স্টেডিয়ামের টার্ফও অকেজো প্রায়। তাই নারীদের খুব ভোরে মতিঝিল থেকে বসুন্ধরায় যেতে হয়। নারী ফুটবলারদের অভাব-অভিযোগ মনোযোগ সহকারে শুনে লিখিত আকারে দিতে বলেছেন প্রধান উপদেষ্টা। এ বিষয়ে সাবিনা বলেন, ‘তিনি আমাদের প্রতিটি বিষয় মনোযোগ দিয়ে জেনেছেন। সবগুলো লিখিত দিতে বলেছেন এবং সমাধানের আশ্বাস দিয়েছেন। আমরা ক্রীড়া উপদেষ্টার মাধ্যমে এই চিঠি দেবো।’ নারী ফুটবলারদের সবচেয়ে বড় সমস্যা প্রীতি ম্যাচ খেলার সুযোগ কম পাওয়া। আর্থিক কারণে বাফুফে ম্যাচ আয়োজন করতে পারে না। তাই সরকারের সহযোগিতা চেয়েছেন জানিয়ে সাবিনা বলেন, ‘আমাদের মূলত দেখভাল করবে ফেডারেশন। নতুন সভাপতি তাবিথ (আউয়াল) স্যারকে আমাদের প্রয়োজনীয় সমস্যার কথা বলবো। সামগ্রিকভাবে নারী ও পুরুষ উভয় ফুটবল দলের জন্য সরকারের সহায়তা চেয়েছি।’ বাংলাদেশ নারী ফুটবল দল সরকার প্রধানের কাছ থেকে এর আগেও কয়েকবার সংবর্ধনা পেয়েছে। সেই সংবর্ধনাগুলো ছিল প্রধানমন্ত্রী কার্যালয় অথবা গণভবনে। এবার সংবর্ধনাস্থল প্রধান উপদেষ্টার বাসভবন যমুনা। নতুন সংবর্ধনাস্থল সম্পর্কে অধিনায়ক বলেন, ‘গুণী মানুষদের কাছে যেতে পেরে ভালোই লাগে।’ বাংলাদেশের মেয়েদের এশিয়ার বাইরের দলের সঙ্গে ম্যাচ খেলার আকাঙ্‌ক্ষা অনেক দিনের। সেই আকাঙ্‌ক্ষার কথা প্রধান উপদেষ্টা অধ্যাপক ড. মুহাম্মদ ইউনূসের কাছে তুলে ধরেছেন সাফজয়ী বাংলাদেশ দলের ফরোয়ার্ড কৃষ্ণা রানী সরকার। প্রধান উপদেষ্টাকে তিনি অনুরোধ করেছেন এশিয়ার বাইরে তাদের জন্য একটি প্রীতি ম্যাচের ব্যবস্থা করতে। বিশেষ করে মেয়েদের সর্বশেষ উয়েফা চ্যাম্পিয়নস লীগজয়ী বার্সেলোনার বিপক্ষে খেলার কথা বলেছেন কৃষ্ণা।\n ",
        "author": "স্পোর্টস রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রধান উপদেষ্টার কাছে যা চাইলেন সাবিনারা"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:20:07.594530"
    },
    {
        "url": "https://mzamin.com/news.php?news=134562",
        "title": "সিলেটে সেঞ্চুরি মার্শালের সাগরপাড়ে অপেক্ষায় অঙ্কন",
        "image_urls": "https://mzamin.com/uploads/news/main/134562_s4.webp",
        "content": "ফলোঅনে পড়ে আবার ব্যাটিংয়ে নামার পর ৬৪ রানে পড়ে ২ উইকেট। এরপর মার্শাল আইয়ুব নামার কিছুক্ষণ পর বিদায় নেন আইচ মোল্লাও। এরপর একপ্রান্তে দাঁড়িয়ে দারুণ এক সেঞ্চুরি তুলে ঢাকা মেট্রোকে নিরাপদে নিয়ে যান মার্শাল। একই দিনে কক্সবাজারে ঢাকা বিভাগের বিপক্ষে ৯৯ রানে দাঁড়িয়ে মাহিদুল ইসলাম অঙ্কন। সিলেট আন্তর্জাতিক ক্রিকেট স্টেডিয়ামে গতকাল তৃতীয় দিনে ফলোঅনে পড়ে দ্বিতীয় ইনিংসে ব্যাটিংয়ে নামে ঢাকা মেট্রো। এরপর হাল ধরেন মার্শাল আইয়ুব। প্রথমে আইচ মোল্লার সঙ্গে ৩৫ ও এরপর শামসুর রহমান শুভর সঙ্গে গড়েন ৬৭ রানের জুটি। আর শেষে আমিনুল ইসলাম বিপ্লবকে নিয়ে ১৩১ রানের অবিচ্ছিন্ন জুটি গড়ে দিন শেষ করেন। এর মাঝে প্রথম শ্রেণীর ক্রিকেটে ২৬তম সেঞ্চুরি, যেখানে আছে ১৫ চার ও ১ ছক্কায়। দিন শেষে মার্শাল ১৩০ আর বিপ্ল অপরাজিত ৪৮ রানে। চলতি আসরে প্রথম রাউন্ডে সেঞ্চুরি করেছিলেন মার্শাল। তিন রাউন্ডে তার সেঞ্চুরি হলো দুইটা। মার্শালের দৃঢ়তায় ঢাকা মেট্রো ৪ উইকেটে ২৯৭ রান তুলে দিন শেষ করে। তাদের লিড দাঁড়িয়েছে ১৩১ রান।\nদিনের আরেক খেলায় কক্সবাজারের একাডেমি মাঠে চট্টগ্রামের করা ৩৭১ রানের জবাবে ঢাকা বিভাগ ৪ উইকেটে ২৮১ রান তুলেছে। এখানও তারা ৯০ রানে পিছিয়ে। তৃতীয় দিন শেষে ১ রানের অপেক্ষায় আছেন ঢাকা বিভাগের মাহিদুল ইসলাম অঙ্কন। ৯৯ রানে অপরাজিত থেকে তৃতীয় দিনের খেলা শেষ করেছেন দক্ষিণ আফ্রিকার বিপক্ষে চট্টগ্রামে অভিষেক হওয়া এই উইকেটরক্ষক ব্যাটার। এছাড়া ৩৮ রানে অপরাজিত আছেন তাইবুর রহমান। এর আগে আশিকুর রহমান শিবলি ৫২ ও জয়রাজ শেখ ৭৪ রান করেন। একই দিনে বগুড়ার শহীদ চান্দু স্টেডিয়ামে আজ শেষ দিনে অপেক্ষা করে রোমাঞ্চকর কিছু। জয়ের জন্য শেষদিনে সিলেটের প্রয়োজন ১৩৯ রান, আর রংপুরের চাই ৮ উইকেট। গতকাল চতুর্থ ইনিংসে ১৯০ রানের লক্ষ্য তাড়ায় ২ উইকেটে ৫১ রান তুলে দিন শেষ করেছে সিলেট। পিনাক ঘোষ ২৮ ও রেজাউর রহমান রাজা ১ রানে অপরাজিত আছেন। এর আগে দ্বিতীয় ইনিংসে ২২০ রানে গুটিয়ে যায় রংপুর বিভাগ । লেট অর্ডারে তানভীর হায়দার ৭২ ও নবীন ইসলাম ৬৩ রান করে দলকে সম্মানজনক স্কোর এনে দেন। সিলেটের হয়ে ৩টি করে উইকেট নেন তোফায়েল আহেমদ ও রাহাতুল ফেরদৌস। \nঅন্যদিকে কক্সবাজার শেখ কামাল আন্তর্জাতিক ক্রিকেট স্টেডিয়ামে বরিশাল ও রাজশাহী বিভাগের ম্যাচ এগোচ্ছে ড্র এর দিকে। \nকক্সবাজারের মূল মাঠে নিষ্প্রাণ ড্রয়ের পথে এগোচ্ছে । বরিশালের ২০৫ রানের জবাবে রাজশাহী প্রথম ইনিংসে ২৭৫ রানে অলআউট হয়। দলের হয়ে সর্বোচ্চ ৭০ রান করেন প্রীতম কুমার। এছাড়া শেষদিকে ৩৩ ও ওয়াসি সিদ্দিকী ৩৪ রান করলে লিড নিতে পারে তারা। ৭০ রানে পিছিয়ে থেকে ব্যাটিংয়ে নামা বরিশাল বিনা উইকেটে ১০ রানে দিন শেষ করে।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সিলেটে সেঞ্চুরি মার্শালের সাগরপাড়ে অপেক্ষায় অঙ্কন"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:20:19.103257"
    },
    {
        "url": "https://mzamin.com/news.php?news=134414",
        "title": "ফাইনালে উঠতে অস্ট্রেলিয়ায় ৪-০তে জিততে হবে ভারতকে",
        "image_urls": "https://mzamin.com/uploads/news/main/134414_s5.webp",
        "content": "নিউজিল্যান্ড, দক্ষিণ আফ্রিকা ও শ্রীলঙ্কাসহ পাঁচ দল বিশ্ব টেস্ট চ্যাম্পিয়নশিপের ফাইনালে ওঠার দৌড়ে আছে। বর্তমান চক্রে এখনও বাকি ১৮ টেস্ট। লড়াইয়ে পাঁচ দল থাকলেও এখনও কেউ শীর্ষ দুইয়ে থাকার নিশ্চয়তা তৈরি করতে পারেনি। নিউজিল্যান্ডের বিপক্ষে সিরিজে ৩-০ তে হোয়াইটওয়াশ হয়ে নিজেদের জন্য পথ কঠিন করেছে ভারত। আগামী জুনে লর্ডসের ফাইনালে ভারতের টিকিট পাওয়া অনিশ্চিত। সেরা দুইয়ে টিকে থাকতে হলে ৪-০ ব্যবধানে অস্ট্রেলিয়াকে হারাতে হবে। চার জয় ও একটি ড্রয়ে ভারতের পয়েন্ট বেড়ে হবে ৬৫.৭৯ শতাংশ, তাতে নিউজিল্যান্ড ৩-০ তে ইংল্যান্ডকে হারিয়ে সর্বোচ্চ ৬৪.২৯ শতাংশ পেলেও রোহিত শর্মাদের সমস্যা হবে না।\nসেক্ষেত্রে ভারত পয়েন্ট টেবিলের দুই নম্বরে থাকবে, যদি দক্ষিণ আফ্রিকা শ্রীলঙ্কা ও পাকিস্তানের বিপক্ষে হোম সিরিজ ২-০ তে জিতে ৬৯.৪৪ শতাংশ পয়েন্ট পায়। এই হিসাব হলো অন্য দলগুলোর সর্বোচ্চ পয়েন্ট পাওয়ার ভিত্তিতে। মানে অন্য দলগুলো যদি উল্লেখিত ফল নাও করে, তাহলেও অল্প পয়েন্ট নিয়ে ভারত উঠে যাবে ফাইনালে।\nযেমন ভারত যদি ২-৩ ব্যবধানে হেরে যায়, সেক্ষেত্রেও পেতে পারে ফাইনালের টিকিট। তবে নিউজিল্যান্ডকে ইংল্যান্ডের সঙ্গে ১-১ এ ড্র করতে হবে, এছাড়া দক্ষিণ আফ্রিকা দুটি সিরিজেই যদি ১-১ এ ড্র করে এবং অস্ট্রেলিয়া ও শ্রীলঙ্কা সিরিজ ০-০ তে ড্র হয়। যদি এই চার সিরিজের ফল এমন হয়, তবে অস্ট্রেলিয়া ৫৮.৭৭ শতাংশ পয়েন্ট নিয়ে প্রথমে থাকবে, ভারতকে দ্বিতীয় স্থানে রাখতে ৫৩.১৫ শতাংশ পয়েন্ট যথেষ্ট। দক্ষিণ আফ্রিকা (৫২.৭৮ শতাংশ), নিউজিল্যান্ড (৫২.৩৮ শতাংশ) ও শ্রীলঙ্কা (৫১.২৮ শতাংশ) পরের তিন স্থানে থাকবে। মানে অন্য ফলগুলো পক্ষে থাকলে ভারতের ৪-০ তে জিততে হবে না।\n ",
        "author": "স্পোর্টস ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফাইনালে উঠতে অস্ট্রেলিয়ায় ৪-০তে জিততে হবে ভারতকে"
        ],
        "news_subcategory": "general",
        "news_type": "sports",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:20:30.336531"
    },
    {
        "url": "https://mzamin.com/news.php?news=134511",
        "title": "ব্যবসায়ী থেকে হোয়াইট হাউসে",
        "image_urls": "https://mzamin.com/uploads/news/main/134511_i2.webp",
        "content": "রিপাবলিকান প্রার্থী ডনাল্ড ট্রাম্প বেড়ে উঠেছেন নিউ ইয়র্কের কুইন্সে। ট্রাম্পের বাবা ফ্রেড ট্রাম্প ছিলেন একজন জার্মান অভিবাসীর সন্তান। মা মেরি অ্যান ম্যাকলয়েড ট্রাম্প জন্মগ্রহণ করেন স্কটল্যান্ডে। তারা ট্রাম্পকে ১৩ বছর বয়সেই নিউ ইয়র্কে সামরিক একাডেমিতে ভর্তি করিয়ে দেন। \nট্রাম্প বলেন, ১৯৫৯ সালে তিনি সামরিক একাডেমিতে ভর্তি হন। সেখানে পাঁচ বছর সামরিক প্রশিক্ষণ নেন। একাডেমি তাকে নেতৃত্বের গুণাবলি অর্জনে সহায়তা করেছে। পরে সেনাবাহিনীতে বাধ্যতামূলক নিয়োগ স্থগিত হওয়ায় তিনি ভিয়েতনাম যুদ্ধে অংশ নেননি। চারবার প্রাতিষ্ঠানিক কারণে এবং একবার স্বাস্থ্যগত কারণে তার নিয়োগ স্থগিত হয়েছিল।\nপেনসিভেনিয়া বিশ্ববিদ্যালয়ের হোয়ারটন স্কুল থেকে ডিগ্রি লাভের পর ট্রাম্প তার বাবার \nউত্তরাধিকারী হিসেবে \nপারিবারিক ব্যবসায় যোগ দেন।\nকমলা হ্যারিস যখন মার্কিন কংগ্রেসের সদস্য হন, ট্রাম্প তখন প্রথমবারের মতো প্রেসিডেন্ট হিসেবে হোয়াইট হাউসে বসেন। ২০১৬ সালে তিনি ডেমোক্রেটিক প্রার্থী হিলারি ক্লিনটনকে হারিয়ে পুরো বিশ্বকে চমকে দেন।\nট্রাম্প যুক্তরাষ্ট্রের সুপ্রিম কোর্টকে বেশি রক্ষণশীল করে তুলেছিলেন। গর্ভপাতের অধিকার কেড়ে নেয়ার যে রায়, সেটির পথ প্রশস্ত করেছিলেন।\nওভাল অফিসে দায়িত্ব পালনকালে ট্রাম্প যুক্তরাষ্ট্রকে প্যারিস জলবায়ু চুক্তি থেকে বের করে আনেন এবং অভিবাসন কমানোর উদ্যোগ নেন।\nট্রাম্প প্রেসিডেন্ট হওয়ার পর প্রথম বিদেশ সফরে ২০১৭ সালে সৌদি আরবে যান। ট্রাম্প বিদেশি সংঘাত থেকে নিজ দেশকে মুক্ত রাখার জন্য বিচ্ছিন্নতাবাদী নীতির সমর্থক ছিলেন।\nট্রাম্পের পরিবারের সদস্যরাও তার রাজনৈতিক জীবনে বিভিন্ন সময় ভূমিকা রেখেছেন। যদিও ২০২৪ সালের নির্বাচনী প্রচারাভিযানে তার স্ত্রী ও সাবেক ফার্স্টলেডি মেলানিয়া ট্রাম্পের উপস্থিতি কম দেখা যাচ্ছে।\nপ্রথম স্ত্রী ইভানার ঘরে ট্রাম্পের তিন সন্তান। তারা হলেন- ডনাল্ড জুনিয়র, ইভাঙ্কা ও এরিক। দ্বিতীয় স্ত্রী মারলা ম্যাপলসের ঘরে তার একটি মেয়ে, নাম টিফানি। ট্রাম্প ২০০৫ সালে তৃতীয় স্ত্রী হিসেবে মেলানিয়াকে বিয়ে করেন। ব্যারন নামে তাদের একটি ছেলে আছে। এ নির্বাচনে নিজ দলের পক্ষ থেকে তৃতীয়বারের মতো প্রেসিডেন্ট প্রার্থীর মনোনয়ন পেয়ে বিরল গৌরব অর্জন করেছেন ট্রাম্প। বন্দুক হামলায় আহত হয়ে কানে ব্যান্ডেজ নিয়েই তিনি উইসকনসিন অঙ্গরাজ্যের মিলওয়াকিতে রিপাবলিকান দলের জাতীয় সম্মেলনে বক্তব্য দিয়েছেন। এ বছর নির্বাচনী প্রচারাভিযানে দুবার হামলার মুখে পড়েছেন তিনি।  \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ব্যবসায়ী থেকে হোয়াইট হাউসে"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:20:42.137448"
    },
    {
        "url": "https://mzamin.com/news.php?news=134377",
        "title": "যুক্তরাষ্ট্রে নীরব  বিপ্লব ঘটাতে  পারেন নারীরা",
        "image_urls": "https://mzamin.com/uploads/news/main/134377_ju.webp",
        "content": "সারা বিশ্বের চোখ এখন আমেরিকায়। ৫ই নভেম্বর বহুল প্রতীক্ষিত যুক্তরাষ্ট্রের নির্বাচন। এই নির্বাচনের ফলাফল যাই হোক, তা হবে ইতিহাস সৃষ্টিকারী। কমালা হ্যারিস প্রথম নারী প্রেসিডেন্ট হয়ে নিজেই লিখতে পারেন ইতিহাস অথবা ক্ষমতা থেকে ভোটে হেরে বিদায় নেয়ার পর দুই দফা অভিশংসনের মুখে পড়া ফৌজদারি অপরাধে দণ্ডিত হওয়া ডনাল্ড ট্রাম্প অবতীর্ণ হতে পারেন নায়কের ভূমিকায়। জয়-পরাজয় এখন ধারালো ছুরির তীক্ষ্ণ ফলায় ঝুলে আছে। দুই পক্ষেই চলছে বাকযুদ্ধ। চলছে নানা আলোচনা-সমালোচনা। কঠিন প্রতিদ্বন্দ্বিতার এমন নির্বাচনে দুই প্রার্থীর কপালে দেখা দিয়েছে গভীর চিন্তার ভাঁজ। অনেক বিশ্লেষক মনে করেন হয়তো অভাবনীয় নীরব বিপ্লব ঘটাতে পারেন নারী ভোটাররা। শেষ সময়ে এসেও পেনসিলভেনিয়া চলে এসেছে পাদপ্রদীপের নিচে। মানবজমিন নির্বাচন শুরুর দিকেই বলেছিল, কমালা হ্যারিস নীল দেয়াল বা ‘সো কল ব্লু ওয়াল’ টপকাতে পারলেই অর্থাৎ মিশিগান, উইসকনসিন ও পেনসিলভেনিয়ায় জয় পেলেই তার হোয়াইট হাউসের পথ সহজ হয়ে যাবে। অতীত বলছে, বহু দশক ধরেই পেনসিলভেনিয়া ছাড়া হোয়াইট হাউসে যেতে পারেননি ডেমোক্রেটরা। কমালা হ্যারিসকে ইতিমধ্যে সমর্থন জানিয়েছে টেক্সাসের বহুল প্রচারিত সংবাদপত্র হিউস্টন ক্রনিক্যাল এবং প্রখ্যাত অভিনেতা হ্যারিসন ফোর্ড।\nএকইভাবে ডনাল্ট ট্রাম্প জর্জিয়া, নর্থ ক্যারোলিনা এবং পেনসিলভেনিয়ায় জয় পেলে ২৭০ ম্যাজিক সংখ্যা মিলে যাবে। আমেরিকার নির্বাচনে জনসাধারণের ভোটের পাশাপাশি প্রার্থীকে জিতে আসতে হবে প্রত্যেক রাজ্য থেকেও। যুক্তরাষ্ট্রের ৫০টি রাজ্য এবং রাজধানী ওয়াশিংটন ডিসি মিলে রয়েছে ৫৩৮ ইলেক্টোরাল ভোট। এরমধ্যে প্রেসিডেন্ট পদে জয়ী হতে হলে প্রার্থীকে নিশ্চিতভাবে পেতে হবে ২৭০ ইলেক্টোরাল ভোট। এবারের নির্বাচনে মূলত সাতটি রাজ্য ঘিরেই চলছে বেশি নির্বাচনী প্রচার প্রচারণা। এই রাজ্যগুলোকে বলা হচ্ছে সুইং স্টেট বা দোদুল্যমান রাজ্য। বাকি ৪৩টি রাজ্যের ফলাফল প্রায় নির্ধারিত ডেমোক্রেট ও রিপাবলিকান দুই দলের মধ্যে। সে অনুযায়ী কমালা হ্যারিসকে ২২৬ এবং ডনাল্ট ট্রাম্প ২১৯টি ইলেক্টোরাল ভোট পেতে পারেন এমনটা প্রায় নিশ্চিত ধরে নেয়া হয়েছে। সাতটি সুইং স্টেট হচ্ছে পেনসিলভেনিয়া, মিশিগান, উইসকনসিন, জর্জিয়া, নর্থ ক্যারোলিনা, নেভাদা ও আ্যরিজোনা। কমালার ২৭০ ম্যাজিক সংখ্যার জন্য প্রয়োজন ৪৪ আর ট্রাম্পের দরকার ৫১ ইলেক্টোরাল ভোট। তাই জয়লাভ করতে হলে কমালার প্রয়োজন মিশিগান, পেনসিলভেনিয়া ও উইসকনসিন। এই তিন রাজ্যের মোট ইলেক্টোরাল ভোট ৪৪। পক্ষান্তরে ট্রাম্পের লাগবে জর্জিয়া, নর্থ ক্যারোলিনা ও পেনসেলভেনিয়া। এই তিন রাজ্যের মোট ইলেক্টোরাল ভোটও ৫১। যুদ্ধেক্ষেত্র পেনসিলভেনিয়ায় কমালা নারীদের মধ্যে ১৭ শতাংশ জনসমর্থনে এগিয়ে প্রতিপক্ষ ট্রাম্পের চাইতে। এখন পর্যন্ত লক্ষাধিক নারী ভোটার আগাম ভোটাধিকার প্রয়োগ করে ফেলেছেন। এনবিসি নিউজের বিশ্লেষণ বলছে, এবার ডেমোক্রেট নারী ভোটারদের সংখ্যা বেড়েছে পেনসেলভেনিয়ায়। পুরুষ ভোটার বেড়েছে সুইং স্টেট অ্যারিজোনায়। পেনসিলভেনিয়ায় প্রায় ৩৪ হাজার ডেমোক্রেট নারী যারা ২০২০ সালে ভোট দেননি। এরা সবাই এবার আগাম ভোট দিয়েছেন। ২০২০ সালে প্রেসিডেন্ট বাইডেন সাবেক প্রেসিডেন্ট ট্রাম্পের সঙ্গে পেনসিলভেনিয়ায় জিতে ছিলেন প্রায় ৮১ হাজার ভোটের ব্যবধানে। নানা হিসাব বলছে, নারীদের মধ্যে সমর্থনের ধারা অব্যাহত থাকলে এবং পুর্তোরিকোদের একটি অংশের ভোট পেলে পেনসিলভেনিয়া বাজিমাত করবেন কমালা। ট্রাম্পের সাবেক নিরাপত্তা উপদেষ্টা জন বোল্টন বলেছেন, তিনি মনে করেন নির্বাচনে কমালা হ্যারিস জয়লাভ করলে সাবেক প্রেসিডেন্ট ট্রাম্প তা মেনে নেবেন না। এজন্য সকল প্রস্তুতি নিয়ে রাখার জন্য ডেমোক্রেটদের প্রতি আহ্বান জানান বোল্টন।\nপেনসিলভেনিয়ার সেক্রেটারি অব স্টেটের তথ্য অনুযায়ী, ডাকযোগে ভোট সম্পন্ন করেছেন ১৭ লাখ ৩৯ হাজার ৬০৬ জন ভোটার। এরমধ্যে ৯ লাখ ৭১ হাজার ৬১৫ জন রেজিস্টার্ড ডেমোক্রেট ভোটার এবং ৫ লাখ ৭১ হাজার ৭২৫ জন রেজিস্টার্ড রিপাবলিকান ভোটার। এখন পর্যন্ত প্রায় ৭ কোটি ২২ লাখ ভোটার ডাকযোগে বা সশরীরে হাজির হয়ে আগাম তাদের ভোটাধিকার সম্পন্ন করে ফেলেছেন আমেরিকায়।",
        "author": "হেলাল উদ্‌দীন রানা, যুক্তরাষ্ট্র থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "যুক্তরাষ্ট্রে নীরব  বিপ্লব ঘটাতে  পারেন নারীরা"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:20:53.261725"
    },
    {
        "url": "https://mzamin.com/news.php?news=134512",
        "title": "ভোটে জিতেও প্রেসিডেন্ট হতে পারেননি যারা",
        "image_urls": "https://mzamin.com/uploads/news/main/134512_i1.webp",
        "content": "হিলারি ক্লিনটনকে মনে আছে? ২০১৬ সালে আলোচিত-সমালোচিত ডনাল্ড ট্রাম্পের সঙ্গে লড়েছিলেন। প্রায় ২৯ লাখ বেশি পপুলার ভোটে জয়লাভ করেও আমেরিকার প্রেসিডেন্ট হতে পারেননি হিলারী। একইভাবে ২০০০ সালে প্রায় ৫ লাখ ৩৮ হাজার ভোটে জনরায় পেয়েও ক্ষমতার মসনদে বসতে পারেননি তৎকালীন ভাইস প্রেসিডেন্ট আল গোর। সুপ্রিম কোর্টের হস্তক্ষেপে প্রেসিডেন্ট হন জর্জ বুশ। কারণ একটাই ইলেক্টোরাল ভোটের মারপ্যাঁচ।\nআমেরিকার ইতিহাসে এমন ৫টি নির্বাচনে সাধারণ জনগণের ভোট পেয়েও ইলেক্টোরাল ভোটের মারপ্যাঁচে হোয়াইট হাউসে যেতে পারেননি ৫ জন জনপ্রিয় নেতা। এই ইলেক্টোরাল কলেজের জন্য সবচেয়ে বেশি মূল্য দিতে হয়েছে ডেমোক্রেটদের। ইতিহাস বলছে, এদের সকলেই ডেমোক্রেট পার্টির প্রার্থী ছিলেন। তারা হলেন-১৮২৪ সালে এন্ড্রো জ্যাকসন (ডেমোক্রেট-রিপাবলিকান পার্টি), ১৮৭৬ সালে স্যামুয়ল জে টিলডেন (ডেমোক্রেট), ১৮৮৮ সালে গ্রোভার ক্লিভল্যান্ড (ডেমোক্রেট), ২০০০ সালে আল গোর (ডেমোক্রেট) ও ২০১৬ সালে হিলারি ক্লিনটন (ডেমোক্রেট)।\nহিলারি ক্লিনটন সাবেক ফাস্টলেডি, নিউ ইয়র্ক থেকে নির্বাচিত সিনেটর ও আমেরিকার পররাষ্ট্রমন্ত্রী ছিলেন। আল গোর ছিলেন বিল ক্লিনটনের ভাইস প্রেসিডেন্ট। তিনি একজন নোবেল জয়ীও। ২০০৭ সালে গোর জলবায়ু পরিবর্তনে গুরুত্বপূর্ণ অবদান রাখার জন্য শান্তিতে নোবেল পুরস্কার লাভ করেন। তিনি ১৯৮৮ সালে ডেমোক্রেট দলের হয়ে প্রেসিডেন্সিয়াল প্রাইমারিতে মাইকেল ডুকাকিসের সঙ্গে তৃতীয় অবস্থানে ছিলেন।\nপক্ষান্তরে ইলেক্টোরাল ভোটের মারপ্যাচের কারণে প্রেসিডেন্ট হয়েছিলেন যথাক্রমে জন কুইন্সি, এডামস, রোদারফোর্ড বি হেইস, বেঞ্জামিন হ্যারিসন, জর্জ ডব্লিউ বুশ ও ডনাল্ড ট্রাম্প।\nআমেরিকার নির্বাচনে সাধারণের ভোটের পাশাপাশি প্রার্থীকে ২৭০ ইলেক্টোরাল ভোট নিশ্চিত করতে হয় প্রেসিডেন্ট হতে হলে। যুক্তরাষ্ট্রে ৫০টি রাজ্য এবং দেশটির রাজধানী ওয়াশিংটন ডিসি মিলে সর্বমোট ৫৩৮টি ইলেক্টোরাল ভোট রয়েছে। এই ভোট সিস্টেমকে ইলেক্টোরাল কলেজ বলা হয়ে থাকে। এই কলেজ আসলে প্রতীকী। যে রাজ্যে যে দল জয়লাভ করে তাদের দলীয় নেতৃবৃন্দ এই প্রতিনিধিদের নির্বাচিত করে থাকে। প্রত্যেক রাজ্য থেকে এই ইলেক্টোরাল ভোটের সার্টিফিকেশন পাঠানো হয় যুক্তরাষ্ট্রের সিনেটে।\nনির্বাচিত প্রেসিডেন্টের শপথ গ্রহণ অনুষ্ঠানের আগে জানুয়ারি মাসের ৬ তারিখে নির্ধারিত সেশনে মার্কিন সিনেট ভাইস প্রেসিডেন্টের সভাপতিত্বে অনুষ্ঠিত সভায় তা অনুমোদন করে থাকে।ডেমোক্রেট পার্টি প্রতিষ্ঠা করা হয় ১৮২৮ সালে। এর প্রায় ২৬ বছর পর ১৮৫৪ সালে প্রতিষ্ঠা লাভ করে রিপাবলিকান পার্টি। বর্তমানে এই দুই ধারায় বিভক্ত মার্কিন যুক্তরাষ্ট্রের রাজনীতি।\n ",
        "author": "হেলাল উদ্দীন রানা, যুক্তরাষ্ট্র থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভোটে জিতেও প্রেসিডেন্ট হতে পারেননি যারা"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:21:04.737706"
    },
    {
        "url": "https://mzamin.com/news.php?news=122961",
        "title": "ডিজিটালি সেলস ট্র্যাকিং ও টিম ম্যানেজমেন্টের সুবিধা নিয়ে এলো কোথায় অ্যাপ",
        "image_urls": "https://mzamin.com/uploads/news/main/122961_App.webp",
        "content": "আজকল এমন কাউকে পাওয়া যাবে না যিনি কি না মোবাইল ফোনের উপরে নির্ভরশীল নন। ডিজিটাল এবং স্মার্ট বাংলাদেশের এই যুগে মোবাইল ফোনই ঘটিয়েছে আমাদের জীবনে এক নতুন বিপ্লব। ভাবুন তো কেমন হতো যদি কি না আপনার পুরো ব্যবসাটিই মোবাইল ফোনের মাধ্যমেই পরিচালনা করা যেতো? কি অবাক হচ্ছেন তাই তো?  প্রযুক্তি নির্ভর এই দুনিয়ায় আপনার ব্যবসায়িক কর্মক্ষমতা বৃদ্ধি এবং সেলস টিম ম্যানেজমেন্টকে আরও একধাপ কার্যকরী করে তুলতে এক উদ্ভাবনী অ্যাপের নাম কোথায়। কোথায় নামের এই অ্যাপটি নিয়ে এসেছে একটি সম্পূর্ণ বিজনেস সল্যুশন যা লাইভ লোকেশন ট্র্যাকিং, জোন ম্যানেজমেন্ট ও জিওফেন্সিংয়ের মতো গুরুত্বপূর্ণ সুবিধা প্রদান করছে। এই অ্যাপের মাধ্যমে দেশে অথবা দেশের বাইরে থেকেও একদম নিশ্চিন্তে যে কোনো ব্যবসা পরিচালনা করা যাবে। পুরোপুরি মোবাইলভিত্তিক এই অ্যাপ যা সম্পূর্ণ ব্যবসার নিয়ন্ত্রণকে রাখবে একদম হাতের মুঠোয়। নেই কোনো ইন্টারনেটের ঝামেলা। অনলাইন কিংবা অফলাইন যেকোনোভাবেই চলবে কোথায় অ্যাপ। কোথায় অ্যাপটি দেখতে ভিজিট করুন- https://kothay.app \nচলুন জেনে নেয়া যাক কোথায় অ্যাপ সম্পর্কে কিছু বিস্তারিত তথ্য- কোথায় অ্যাপ এর অন্যতম প্রধান বৈশিষ্ট্য হলো রিয়েল টাইম লোকেশন ট্র্যাকিং। এর মাধ্যমে খুব সহজেই নির্ভুলভাবে সেলস্ টিমের লাইভ লোকেশন ট্র্যাক করা যাবে। সেলস মার্কেটিংয়ের ক্ষেত্রে সবচাইতে বড় চ্যালেঞ্জ হচ্ছে ফ্লিল্ডে থাকা সেলস টিমের লোকেশন ট্র্যাক করা, যা কি না ডিজিটাল মাধ্যম ব্যবহার করা ছাড়া একেবারেই অসম্ভব। একজন সেলসপার্সন কখন কোথায় আছে, কোন এরিয়াতে বা কোন জোনে আছে তা ট্র্যাকিং করা যাবে কোথায় অ্যাপের মধ্যে থাকা লাইভ ম্যাপের মাধ্যমে। এছাড়াও কোথায় অ্যাপ ব্যবহার করে আলাদাভাবে প্রতিটি সেলসম্যনকে নির্দিষ্ট জোনে এক বা একাধিক দায়িত্ব প্রদান করা যাবে। যা কি না ব্যবসার অন্যতম গুরুত্বপূর্ণ বিষয় অর্থাৎ সেলস প্রক্রিয়াকে করবে আরও বেশি স্বচ্ছ ও কার্যকরী।\nএই অ্যাপেই থাকছে সেলসকর্মীদের চেক-ইন, চেক-আউট ও ব্রেক ম্যানেজমেন্ট। একজন সেলসপার্সন সরাসরি অফিসে না যেয়েও কোথায় অ্যাপের মাধ্যমেই চেক-ইন, চেক-আউট এবং ব্রেক নিতে পারবে। যা কোথায় অ্যাপের মধ্যে লাইভ কাউন্ট হবে এবং পাওয়া যাবে সেলসম্যনের কর্মঘণ্টায় নির্ভুল রিপোর্ট। এটি ব্যাবসায়িক ব্যবস্থাপনাকে করবে আরো বেশি সহজতর।\nঅর্ডার ব্যবস্থাপনাকে ডিজিটালি সমাধান করার জন্য রয়েছে অর্ডার ম্যানেজমেন্ট ও রিপোর্টিং সিস্টেম। এর অভ্যন্তরে থাকা অর্ডার ক্রিয়েশন, অর্ডার ট্র্যাকিং ও অর্ডার রিপোর্টিং সিস্টেম যা সেলস প্রক্রিয়াকে আরও দ্রুত, নির্ভুল ও সঠিকভাবে সম্পন্ন করবে। একজন সেলসপার্সন অর্ডার ক্রিয়েশনের মাধ্যমে নির্ধারিত জোনে থাকা শপগুলো ভিজিট করে অর্ডার নিতে পারবে। এবং এই অর্ডার রির্পোটটি এডমিন লাইভ ট্র্যাকিং করতে পারবেন ফলে অল্প সময়ে প্রোডাক্ট ডেলিভারি করা সম্ভব হবে।\nকোথায় অ্যাপ এর সাহায্যে সঠিকভাবে সেলস টেরিটরি ও জোন ম্যানেজমেন্ট করা যাবে। সেলস কভারেজ তৈরীর মাধ্যমে ব্যাবসা হবে কৌশলগতভাবে দ্রুত ও উন্নত। কোথায় অ্যাপের মধ্যে নিজের ইচ্ছামতো এরিয়া কভারেজ সিলেক্ট করে জোন ক্রিয়েট করার সুবিধা পাওয়া যাবে এবং একজন সেলসপার্সনকে এক বা একাধিক জোনে নিযুক্ত করা যাবে। কোথায় অ্যাপের মধ্যে একজন সেলসপার্সন তার নির্দিষ্ট জোনে আছে নাকি জোনের বাইরে আছে তা লাইভ ট্র্যাকিং করা যাবে। \nজিওফেন্সিং এর মাধ্যমে সেলসপার্সনের লাইভ ট্র্যাকিং, জোন এরিয়া ও রিয়েল টাইম এক্টিভিটি পাওয়া যাবে এক ক্লিকেই। কোথায় অ্যাপের মধ্যে থাকা “ফেচ কারেন্ট লোকেশন”- এ ক্লিক করে সেলসপার্সনের লাইভ লোকেশন ম্যাপ থেকে দেখে নেওয়া যাবে। “এক্টিভিটি” তে ক্লিক করে একজন সেলসপার্সনের সারাদিনের রিয়েল টাইম এক্টিভিটি যেমন- চেক-ইন টাইম, ব্রেক টাইম, ব্রেক ডিউরেশন, ভিজিটেড শপ, ক্রিয়েটেড অর্ডার, চেক-আউটের মতো ইত্যাদির বিস্তারিত তথ্য লাইভ ট্র্যাকইং করা যাবে। যা পরর্বতীতে সেললসম্যানের কর্মক্ষমতা বৃদ্ধিতে অত্যন্ত সহায়ক। একই সাথে কোথায় অ্যাপে থাকবে সেলসপার্সনদের উপস্থিতি ও এক্টিভিটির বিস্তারিত রিপোর্ট। যা ডাটা-ড্রিভেন ডিসিশন মেকিং-এ গুরুত্বপূর্ণ ভূমিকা পালন করবে।\nকোথায় অ্যাপ ব্যবহারের মাধ্যেমে ব্যবসায়িক সেলস অপারেশনকে মোবাইল অ্যাপের মাধ্যমে সহজেই পরিচালনা করার পাশাপাশি সেলসটিমের কর্মক্ষ্মতা বৃদ্ধি পাবে ৩৭% পর্যন্ত।\nসর্বোপরি, ছোট, বড় বা মাঝারী আকারের যেকোনো ব্যবসায় সেলস অপারেশন পরিচালনা এবং সেলস টিম ম্যানেজমেন্টকে ডিজিটালি সহজতর ও কার্যকরী করার লক্ষ্যে কোথায় অ্যাপ হতে পারে একটি অন্যতম যুগান্তকারী সমাধান। যা আপনার ব্যবসাকে করবে অন্যদের থেকে আলাদা ও সুবিন্যস্ত। এটি ব্যবহার করে আপনি খুব সহজেই আপনার সেলসটিম এবং তাদের এক্টিভিটি  ট্র্যাকিং করতে পারবেন। কোথায় অ্যাপের অত্যাধুনিক অর্ডার ম্যানেজমেন্ট সিস্টেম আপনার ব্যবসার কর্মক্ষমতা বৃদ্ধি করতে সর্বাত্ত্বক সহায়তা করবে।  তাই, আজই ব্যবহার করুন কোথায় অ্যাপ। আপনার ব্যবসার সর্বোচ্চ উন্নতি নিশ্চিত করুন এবং কোথায় অ্যাপের হাত ধরে এগিয়ে থাকুন অন্য সবার থেকে।\n ",
        "author": "",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ডিজিটালি সেলস ট্র্যাকিং ও টিম ম্যানেজমেন্টের সুবিধা নিয়ে এলো কোথায় অ্যাপ"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-08-15T16:55:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:21:15.909092"
    },
    {
        "url": "https://mzamin.com/news.php?news=129227",
        "title": "‘পরিবর্তন আনতে না পারলে বিপ্লবের সুফল মিলবে না’",
        "image_urls": "https://mzamin.com/uploads/news/main/129227_snd.webp",
        "content": "রাজনৈতিক ও রাষ্ট্র পরিচালনায় পরিবর্তন আনতে না পারলে বিপ্লবের কাঙ্ক্ষিত ফল মিলবে না বলে মন্তব্য করেছেন বাংলাদেশ সম্মিলিত পেশাজীবী পরিষদের সদস্য সচিব ও বাংলাদেশ ফেডারেল সাংবাদিক ইউনিয়নের মহাসচিব কাদের গনি চৌধুরী। যুক্তরাষ্ট্রের ওয়াশিংটনে স্থানীয় সময় বৃহস্পতিবার রাতে  সংবর্ধনা ও মতবিনিময় অনুষ্ঠানে তিনি এ মন্তব্য করেন।\nবৈষম্যবিরোধী ছাত্র আন্দোলনের কথা তুলে ধরে কাদের গনি চৌধুরী বলেন, ‘শিশু ও গণহত্যাকারী দানব সরকারের পতনের মধ্য দিয়ে হাজারো শহীদের রক্তে রঞ্জিত বিপ্লবের প্রথম ধাপ সফল হয়েছে। এই বিপ্লবের চূড়ান্ত লক্ষ্য হচ্ছে একটি বৈষম্যহীন মানবিক বাংলাদেশ। বিপ্লবের লক্ষ্য বাস্তবায়নের জন্য দরকার নির্বাচিত সরকার। তাই দ্রুততম সময়ের মধ্যে জনগণের ভোটে নির্বাচিত প্রতিনিধিদের কাছে ক্ষমতা হস্তান্তর করে দেশের মালিকানা জনগণের কাছে ফিরিয়ে দেয়া অত্যন্ত জরুরি।’\nপেশাজীবীদের এই নেতা বলেন, ‘দেশ সংস্কারের দায়িত্ব নির্বাচিত সরকারের। একটি দেশকে উন্নত ও সমৃদ্ধিশালী করতে নির্বাচিত সরকারের কোনো বিকল্প নেই। জনগণের উন্নয়ন নির্বাচিত সরকার দ্বারাই সম্ভব। কারণ, জনগণের সরকার হলে জনগণের প্রতি দায়বদ্ধতা থাকে।’\nকাদের গনি চৌধুরী বলেন, ‘আজকে আমরা মুক্ত ও ভয়হীন পরিবেশে কথা বলতে পারছি। এই পরিবেশের জন্য দীর্ঘ ১৭ বছর অনেক নির্যাতন সহ্য করতে হয়েছে। গত জুলাই-আগস্ট মাসে হাজারো মানুষ নিহত ও আহত হয়েছেন। আওয়ামী লীগ সরকারের সময়ে শুধু বিএনপির ৬০ লাখ নেতা-কর্মী নির্যাতনের শিকার হয়েছেন। অনেকে মারা গেছেন। অনেকে গুম হয়েছেন, পঙ্গুত্ব বরণ করেছেন। এত মানুষের আত্মত্যাগের কারণ একটাই, তারা তাদের রাজনৈতিক অধিকার ফিরে পেতে চান।’\nকাদের গনি চৌধুরীর যুক্তরাষ্ট্রে আগমন উপলক্ষে প্রবাসী বাংলাদেশিরা এ অনুষ্ঠানের আয়োজন করে।\nওয়াশিংটন বিএনপির সাবেক সাধারণ সম্পাদক এ জে এম হোসেনের সভাপতিত্বে মতবিনিময় সভায় আরো বক্তব্য রাখেন-যুক্তরাষ্ট্র যুবদলের সাবেক সভাপতি জাকির এইচ চৌধুরী, অ্যাডভোকেট নয়ন বাঙালি, কবিতা দেলোয়ার, মেজর (অব.) আলম, মাসুদুর রহমান মাসুদ, ইঞ্জিনিয়ার নুরুজ্জামান, নেছার আহমেদ, মিজানুর রহমান, কবিরুল ইসলাম ও শামসুদ্দীন মাহমুদ প্রমুখ। অনুষ্ঠান সঞ্চালনা করেন জাকির আহমেদ ও নুর মুহাম্মদ লিটন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘পরিবর্তন আনতে না পারলে বিপ্লবের সুফল মিলবে না’"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-27T11:40:00",
        "updated_date": "11:52:00",
        "source": "দৈনিক মানবজমিন",
        "last_scraped": "2024-11-06T17:21:27.140688"
    },
    {
        "url": "https://mzamin.com/news.php?news=134109",
        "title": "ফ্যাসিস্ট ব্যবস্থার বিলোপ চায় সবাই: সাকি",
        "image_urls": "https://mzamin.com/uploads/news/main/134109_Untitled-2.webp",
        "content": "শেখ হাসিনা পালানোর পর মানুষ এখন ফ্যাসিস্ট ব্যবস্থার বিলোপ চায় বলে মন্তব্য করেছেন গণসংহতি আন্দোলনের প্রধান সমন্বয়কারী জোনায়েদ সাকি। শুক্রবার শাহবাগ জাতীয় জাদুঘরের সামনে বাংলাদেশ গার্মেন্টস শ্রমিক সংহতির তৃতীয় কেন্দ্রীয় কাউন্সিলে তিনি এ মন্তব্য করেন।\nপতিত শেখ হাসিনার সরকারের ঘটনা প্রবাহ উল্লেখ করে জোনায়েদ সাকি বলেন, শেখ হাসিনা পালানোর পর মানুষ একটা বিষয়ে দৃঢ় প্রতিজ্ঞ, একাত্তরের পর যা হয় নাই, নব্বইয়ের পর যা হয় নাই, সেটি এবার না হলে তারা মানবে না। ফ্যাসিস্ট ব্যবস্থার বিলোপ চায় সবাই। সেই জায়গায় থেকে আমরা আমাদের কাঙ্ক্ষিত বাংলাদেশে আছি।\nতিনি বলেন, ফ্যাসিবাদী সরকারের পতন হয়েছে, মানুষ এখন ফ্যাসিস্ট রাষ্ট্র ব্যবস্থার বিদায় চায়। অর্থনীতিতে ন্যায়বিচার নিশ্চিত না করে কোনো গণতন্ত্র চলতে পারে না। শ্রমজীবী মানষের অধিকার নিশ্চিত করতে হবে। কল-কারখানার মালিকরা বেতন দিতে না পারলে সরকারকে শ্রমিকের মজুরি আদায় করতে দিতে হবে। এবিষয়ে সবাইকে ঐক্যবদ্ধ হতে হবে, সোচ্চার হতে হবে।\nসাকি বলেন, গণতন্ত্রের জন্য অবশ্যই সুষ্ঠু নির্বাচন প্রয়োজন। কিন্তু সেটি নিশ্চিত করতে হলে আগে রাজনৈতিক বন্দোবস্ত নিশ্চিত করতে হবে। সেখানে গণতান্ত্রিক শ্রম আইন থাকবে। মালিক যদি তার ব্যর্থতার জন্য বেতন দিতে না পারে তাহলে সেই দায় সরকারকে দিতে হবে।\nতৃতীয় কেন্দ্রীয় কাউন্সিলের এই সভায় হাজিরা বোনাস, টিফিন ও নাইট বিল, সব পোশাকশিল্প কারখানায় শ্রমিকের বিদ্যমান হাজিরা বোনাস হিসেবে অতিরিক্ত ২২৫ টাকা, বিদ্যমান টিফিন বিলের সঙ্গে ১০ টাকা এবং বিদ্যমান নাইট বিল ১০ টাকা বৃদ্ধি করে ন্যূনতম ১০০ টাকা করাসহ ১৮ দফা দাবি উত্থাপন করা হয়। \nএতে নর্থ সাউথ বিশ্ববিদ্যালয়ের শিক্ষক নওরিন রশিদ, আইনজীবী ব্যরিস্টার জ্যোতির্ময় বড়ুয়া, ছাত্র ফেডারেশনের সাধারণ সম্পাদক সৈকত আরিফ, নারী সংহতি আন্দোলনের সভাপতি শ্যামলী শীল প্রমুখ বক্তব্য রাখেন।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফ্যাসিস্ট ব্যবস্থার বিলোপ চায় সবাই: সাকি"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-01T17:06:00",
        "updated_date": "12:58:00",
        "source": "দৈনিক মানবজমিন",
        "last_scraped": "2024-11-06T17:21:38.519953"
    },
    {
        "url": "https://mzamin.com/news.php?news=122506",
        "title": "অনার ২০০ এবং ২০০ প্রো প্রি-বুকিংয়ে দুর্দান্ত অফার",
        "image_urls": "https://mzamin.com/uploads/news/main/122506_honor.webp",
        "content": "শীর্ষ স্মার্টফোন নির্মাতা ব্র্যান্ড অনারের ২০০ সিরিজের নতুন দুই ডিভাইস ‘অনার ২০০ এবং অনার ২০০ প্রো’ এর প্রি-বুকিং শুরু হয়েছে। এআই পোট্রেইট মাস্টার ২০০ সিরিজ এর নতুন দুই ডিভাইসের প্রি-বুকিং চলবে আগামী ১৪ আগস্ট পর্যন্ত। অনার ২০০ প্রো এর দাম ৮৪ হাজার ৯৯৯ টাকা। দুই রঙের পাওয়া যাবে ওশান সায়ান এবং ব্ল্যাক। এছাড়া অনার ২০০ স্মার্টফোনটির দাম ৬৪ হাজার ৯৯৯ টাকা। এই ডিভাইসও মিলবে দুই রঙের মুনলাইট হোয়াইট এবং ব্ল্যাক। যারা প্রি-বুক করবেন তাদের জন্য থাকছে আকর্ষণীয় সব উপহার এবং অফার। এছাড়া স্মার্টফোনটি কিনলেই পাওয়া যাবে বড় অংকের ক্যাশব্যাকসহ আরো অনেক কিছু। থাকছে বিভিন্ন ব্যাংকের ক্রেডিট কার্ডে সর্বোচ্চ ১২ মাসের ০% ইন্টারেস্টে ইএমআই অফার।\nযারা প্রফেশনাল ফটোগ্রাফি পছন্দ করেন তাদের জন্য অনার ২০০ সিরিজের নতুন এই দুইটি ডিভাইস দুর্দান্ত। কেননা এই ডিভাইসগুলোতে থাকবে আইকনিক স্টুডিও হারকোর্ট পোট্রেট ফিচার। যে ফিচার ব্যবহারে স্মার্টফোন ব্যবহারকারীরা প্রিমিয়াম পোর্ট্রেট শ্যুটের অভিজ্ঞতার পাশাপাশি অসাধারণ ভিডিওগ্রাফি করেও স্বাচ্ছন্দ্যবোধ করবেন।\n‘অনার ২০০ এবং অনার ২০০ প্রো’ এর প্রি-বুকিং মাত্র ৫০০০ টাকা ও প্রতিমাসে ৬৬৬৬ টাকা কিস্তি দিয়ে নির্দিষ্ট ব্যাংকের কার্ডে কিনতে পারবেন (শর্ত প্রযোজ্য)। আর প্রি-বুকিংয়ে গিফট এবং অফার হিসেবে অনার ২০০ এর সাথে থাকছে অনার এয়ারবাড এক্স ৫ অথবা অনার চয়েস ওয়াচ। অনার ২০০ প্রো তে থাকছে ৫ হাজার টাকা ক্যাশব্যাক সঙ্গে অনার ম্যাগনেটিক ওয়্যারলেস চার্জার। এছাড়া আরো থাকছে ১ বছরের অফিসিয়াল ওয়ারেন্টি, ৬ মাসের ফ্রি সার্ভিস ওয়ারেন্টি, সর্বোচ্চ ১২ মাসের ০% ইএমআই সুবিধা, এক্সচেঞ্জ অ্যান্ড গেট ক্যাশব্যাক অফার (শর্ত প্রযোজ্য)।\nবাজারে আসতে যাওয়া অনার ২০০ প্রো মডেলে ৬.৭৮ ইঞ্চির ফুল এইচডি প্লাস রেজুলিউশন যুক্ত কোয়াড-কার্ভ ওলেড প্যানেল থাকবে। ২৪ জিবি (১২ জিবি ডেডিকেটেড + ১২ জিবি টার্বো) পর্যন্ত র‌্যাম এবং ৫১২ জিবি অনবোর্ড স্টোরেজ। ফটোগ্রাফির জন্য অনার ২০০ প্রো স্মার্টফোনের ট্রিপল রেয়ার ক্যামেরা সেটআপের মধ্যে রয়েছে অপটিক্যাল ইমেজ স্ট্যাবিলাইজেশন (ওআইএস) সাপোর্টসহ ৫০ মেগাপিক্সেলের প্রাইমারি অমনিভিশন এইচ৯০০০ সেন্সর, ১২ মেগাপিক্সেলের আলট্রা ওয়াইড লেন্স এবং ৫০ মেগাপিক্সেলের টেলিফটো লেন্স। ফোনের ডিসপ্লের উপর থাকবে ৫০ এবং ২ মেগাপিক্সেলের ডুয়াল ফ্রন্ট ক্যামেরা। ডিভাইসটির ওজন হবে মাত্র ১৯৯ গ্রাম।\nএছাড়া এই স্মার্টফোনে থাকবে নতুন প্রযুক্তির সিলিকন-কার্বন ৫২০০ এমএএইচ ব্যাটারি এবং ১০০ ওয়াটের ফাস্ট চার্জিং সাপোর্ট সাথে ৬৬ ওয়াটের ওয়্যারলেস চার্জিং সাপোর্ট, ইন-ডিসপ্লে ফিঙ্গারপ্রিন্ট সেন্সর। থাকবে ডুয়াল সিমের সাপোর্ট এবং ৫জি কানেক্টিভিটি। অ্যান্ড্রয়েড ১৪ বেসড ম্যাজিক ওএস ৮.০- এর সাহায্যে পরিচালিত হবে অনারের নতুন এই স্মার্টফোন। এছাড়া অনার ২০০ সিরিজের অন্য আরেকটি ডিভাইস অনার ২০০ স্মার্টফোনটিতে থাকছে কোয়ালকমের স্ন্যাপড্রাগন ৭ জেন ৩ প্রসেসর। ওএলইডি ফুল-এইচডি+ স্ক্রিন। ২৪ জিবি (১২ জিবি ডেডিকেটেড + ১২ জিবি টার্বো) পর্যন্ত র‌্যাম এবং ৫১২ জিবি অনবোর্ড স্টোরেজ থাকছে এই স্মার্টফোনে। আরোও থাকছে ১২ মেগাপিক্সেলের আলট্রা ওয়াইড লেন্স এবং ৫০ মেগাপিক্সেলের টেলিফটো লেন্স। ৫২০০ এমএএইচ ব্যাটারি এবং ১০০ ওয়াটের ফাস্ট চার্জিং সাপোর্টসহ ওয়্যারলেস ফাস্ট চার্জিং সাপোর্ট। এছাড়া প্রযুক্তিপ্রেমিদের জীবন সহজ ও সমৃদ্ধ করতে ডিজিটাল এবং মাল্টিমিডিয়ার নানা ধরনেরও অভিজ্ঞতা সরবরাহ নিশ্চিত করতেই স্মার্টফোন ব্র্যান্ড অনারের নতুন ফটোগ্রাফি ফিচার স্টুডিও হারকোর্ট সংযোজন।",
        "author": "অনলাইন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অনার ২০০ এবং ২০০ প্রো প্রি-বুকিংয়ে দুর্দান্ত অফার"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-08-12T19:33:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:21:52.547734"
    },
    {
        "url": "https://mzamin.com/news.php?news=128817",
        "title": " অস্কারে ভারতের বাজি ‘লাপাতা লেডিজ’",
        "image_urls": "https://mzamin.com/uploads/news/main/128817_lapata.webp",
        "content": "আগামী বছর অস্কারে ভারতের অফিশিয়াল এন্ট্রি হিসাবে বেছে নেওয়া হলো বলিউড  ছবি ‘লাপাতা লেডিজ’-কে । ‘গাঁয়ের বধূ’দের কথা ভারতীয় দর্শকমহলে তুমুল প্রশংসিত হয়েছে। এবার বিদেশের মঞ্চের পালা। আসন্ন অ্যাকাডেমি অ্যাওয়ার্ডসে সেরা বিদেশি ভাষার ছবির খেতাবের জন্য ভারতের পক্ষ থেকে পাঠানো হয়েছে কিরণ রাও পরিচালিত এই ছবিকে। অসমীয়া পরিচালক জাহ্নু বড়ুয়ার নেতৃত্বাধীন ১৩ সদস্যের কমিটিতে সকলের মতামত নিয়ে আমির খান প্রযোজিত এই ছবিটিকে বেছে নেয়া হয়েছে ভারত থেকে অস্কারে প্রতিযোগিতা করার জন্য। সেটি অস্কারে নমিনেশন পাবে কিনা তা দেখার অপেক্ষা। এছাড়াও তালিকায় ছিল তামিল ছবি মহারাজা, তেলুগু শিরোনামের কল্কি ২৮৯৮ এডি, হনু-ম্যান। সেই সঙ্গে হিন্দি ছবির মধ্যে ছিল স্বতন্ত্র বীর সাভারকর এবং আর্টিকেল ৩৭০। আর গত বছর পাঠানো হয়েছিল মালয়ালম ছবি ২০১৮: এভরিবডি ইজ আ হিরো। ২৯টি হিন্দি ছবির মধ্যে বেছে নেয়া হয়েছে কিরণ পরিচালিত এই ছবিটিকে। প্রায় পাঁচ কোটি টাকা বাজেটে তৈরি ছবির আয় পঁচিশ কোটি টাকার একটু বেশি। তবে সমালোচকমহলে তা সমাদৃত এবং পরবর্তীকালে ওটিটিতে বহু দর্শক ছবিটি দেখেছেন ও প্রশংসা করেছেন। ‘গাঁয়ের বধূ’দের কথা যে দর্শকদের এত পছন্দ হবে তা আগে অনেকেই বুঝতে পারেনি। কিন্তু স্পর্শ শ্রীবাস্তব, নীতাংশি গোয়েল ও প্রতিভা রান্টার মতো তরুণ তুর্কিদের নিয়ে কামাল দেখিয়েছেন পরিচালক কিরণ রাও। এর আগে অস্কার প্রসঙ্গে প্রতিক্রিয়া দিতে গিয়ে তিনি বলেছিলেন, ‘যদি এমনটা হয় তাহলে আমার স্বপ্ন সত্যি হবে। কিন্তু সবকিছুরই তো একটা পদ্ধতি থাকে। আমি শুধু আশা করতে পারি।' লাপাতা লেডিজ ২০০১ সালের প্রেক্ষাপটে গ্রামীণ ভারতের দুটি মেয়ের একটি হৃদয়গ্রাহী গল্প। যারা দুর্ঘটনাক্রমে ট্রেনে যাওয়ার সময় অদলবদল হয়ে যায়। প্রসঙ্গত, এর আগে ‘লগান’ ছবির সৌজন্যে অস্কার অনুষ্ঠানে যাওয়ার সুযোগ পেয়েছিলেন আমির খান।\nসূত্র : এনডিটিভি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " অস্কারে ভারতের বাজি ‘লাপাতা লেডিজ’"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-24T16:50:00",
        "updated_date": "00:10:00",
        "source": "দৈনিক মানবজমিন",
        "last_scraped": "2024-11-06T17:22:04.334415"
    },
    {
        "url": "https://mzamin.com/news.php?news=133221",
        "title": "  নভেম্বর-ডিসেম্বরের মধ্যে নির্বাচনের রোডম্যাপ চায় বিএনপিসহ সমমনারা",
        "image_urls": "https://mzamin.com/uploads/news/main/133221_2.webp",
        "content": "নভেম্বর এবং ডিসেম্বর মাসের মধ্যে জাতীয় সংসদ নির্বাচনের রোডম্যাপ ঘোষণা করার দাবি জানিয়েছে বিএনপিসহ সমমনারা। একইসঙ্গে তারা প্রত্যাশা করছে যে, অন্তর্বর্তীকালীন সরকার একটি অবাধ, সুষ্ঠু ও নিরপেক্ষ নির্বাচনের আয়োজন করবে। এটা অতিদ্রুত হবে বলেও মনে করেন তারা। আজ রাজধানীর গুলশানে দলের চেয়ারপারসনের রাজনৈতিক কার্যালয়ে সমমনা দলগুলোর সঙ্গে বিএনপি’র লিয়াজোঁ কমিটির বৈঠকে এসব বিষয়ে আলোচনা হয় বলে জানা গেছে। এসব বৈঠকে বিএনপি’র পক্ষে দলটির স্থায়ী কমিটির সদস্য আমীর খসরু মাহমুদ চৌধুরী, ইকবাল হাসান মাহমুদ টুকু, ভাইস চেয়ারম্যান বরকত উল্লাহ বুলু উপস্থিত ছিলেন। \nসূত্র জানায়, বৈঠকগুলোতে ৩১ দফা বাস্তবায়নে সিদ্ধান্ত গৃহীত হয়েছে। পাশাপাশি বিএনপি যুগপৎ আন্দোলনের শরীক দল ও জোটদের প্রতিশ্রুতি দিয়েছে যে, রাষ্ট্র ক্ষমতায় গেলে যুগপৎ আন্দোলনের দল এবং জোটদের সর্বোচ্চ মূল্যায়ন করা হবে। একইসঙ্গে প্রার্থী হওয়ার ক্ষেত্রে তরুণদের অগ্রাধিকার দেয়া হবে এবং রাষ্ট্র বিনির্মাণের সুযোগ দেয়া হবে। \nবেলা সাড়ে ৩টায় ন্যাশনাল আওয়ামী পার্টি ন্যাপ ভাসানীর সঙ্গে বৈঠক করেন বিএনপি’র লিয়াজোঁ কমিটির নেতৃবৃন্দরা। এতে ন্যাশনাল আওয়ামী পার্টি ন্যাপ ভাসানীর চেয়ারম্যান এডভোকেট মো. আজহারুল ইসলাম, ভাইস চেয়ারম্যান এডভোকেট মো. তাজুল ইসলাম, যুগ্ম মহাসচিব মো. রুবেল হোসেন, যুব ন্যাপ সভাপতি মো. আল-আমিন, বিপ্লবী ছাত্র ইউনিয়ন সাধারণ সম্পাদক মো. ইরফান আহম্মেদ সাকিব, যুব ন্যাপ কেন্দ্রীয় সদস্য মো. ইমরান হাওলাদার, মো নজরুল ইসলাম উপস্থিত ছিলেন।\nপরে বিকাল ৪টা ১০ মিনিটে গণতান্ত্রিক বাম ঐক্যের সঙ্গে বৈঠক করে বিএনপি। এতে বাম গণতান্ত্রিক ঐক্যের সমন্বয়ক হারুন আল রশিদ খান, সোশ্যাল ডেমোক্রেটিক পার্টি’র আহ্বায়ক আবুল কালাম আজাদ, সমাজতান্ত্রিক মজদুর পার্টি’র সাধারণ সম্পাদক ডা. সামছুল আলম, বাংলাদেশের সাম্যবাদী দলের সাধারণ সম্পাদক কমরেড হারুন চৌধুরী উপস্থিত ছিলেন। এরপর বিকাল ৪টা ৪০ মিনিটে বাংলাদেশ পিপলস পার্টি’র সঙ্গে বৈঠক করেন বিএনপি’র নেতৃবৃন্দ। এতে বাংলাদেশ পিপলস পার্টি’র চেয়ারম্যান মোহাম্মদ বাবুল সরদার চাখারি, ভারপ্রাপ্ত মহাসচিব হারুন অর রশিদ, প্রেসিডিয়াম সদস্য আতিকুর রহমান লিটন, মো. কামাল আহমেদ, বিলকিস খন্দকার, রানী শেখ, মো. মামুন হোসেন, মো. আরিফুল ইসলাম, ভাইস প্রেসিডেন্ট মো. নাজমুল করিম, খাদিজা আক্তার, যুগ্ম মহাসচিব মোশাররফ হোসেন উপস্থিত ছিলেন।\nওদিকে বিকাল ৫টায় বাংলাদেশ সাধারণ ছাত্র অধিকার সংরক্ষণ পরিষদের সঙ্গে বৈঠক করেন বিএনপি’র নেতারা। এতে বাংলাদেশ সাধারণ ছাত্র অধিকার সংরক্ষণ পরিষদের আহ্বায়ক ইসমাইল সম্রাট, সদস্য সচিব সাজ্জাদুর রহমান রাফি, তাওহিদুল ইসলাম, হামিদ প্রিথু, মোহাম্মদ রাকিব, নাদিম খান নিলয়, রাবেয়া সাইদ মিম, রুবাইয়া হক রিদিকা, মোহাম্মদ ইব্রাহীম, জুয়েল আহমেদ, মোহাম্মদ মিনহাজ উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  নভেম্বর-ডিসেম্বরের মধ্যে নির্বাচনের রোডম্যাপ চায় বিএনপিসহ সমমনারা"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T20:15:00",
        "updated_date": "16:26:00",
        "source": "দৈনিক মানবজমিন",
        "last_scraped": "2024-11-06T17:22:15.836492"
    },
    {
        "url": "https://mzamin.com/news.php?news=134547",
        "title": "ক্ষেপলেন রাজপাল ",
        "image_urls": "https://mzamin.com/uploads/news/main/134547_e6.webp",
        "content": "আবারো বিতর্কে জড়ালেন কৌতুকাভিনেতা রাজপাল যাদব। এবার এক সাংবাদিককে হেনস্তা করার ভিডিও ভাইরাল হয়েছে তার। দীপাবলির কিছুদিন আগে সামাজিক যোগাযোগমাধ্যমে একটি পোস্ট করেন রাজপাল। সম্প্রীতি এক সাংবাদিক এই প্রসঙ্গে প্রশ্ন করতেই আচমকা ক্ষেপে ওঠেন তিনি। এরপর সাংবাদিকের হাত থেকে তার ফোন কেড়ে নেয়ার চেষ্টা করেন। এদিকে গোটা ঘটনাটি ততক্ষণে ফোনে রেকর্ড করে ফেলেন ওই সাংবাদিক। \n ",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ক্ষেপলেন রাজপাল "
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:22:27.110764"
    },
    {
        "url": "https://mzamin.com/news.php?news=134310",
        "title": "এবার সব আদালত প্রাঙ্গণে প্লাস্টিক ব্যবহার বন্ধের নির্দেশনা",
        "image_urls": "https://mzamin.com/uploads/news/main/134310_ebar.webp",
        "content": "এবার সুপ্রিম কোর্ট এবং সুপ্রিম কোর্ট প্রাঙ্গণে হোটেল, রেস্তরাঁয় তালিকাভুক্ত একবার ব্যবহারযোগ্য প্লাস্টিক এবং নিষিদ্ধ পলিথিন ব্যাগের ব্যবহার বন্ধের নির্দেশনা দেয়া হয়েছে। একইভাবে দেশের সব অধঃস্তন আদালত বা ট্রাইব্যুনাল এবং আদালত প্রাঙ্গণের হোটেল, রেস্তরাঁতেও এ নির্দেশনা দেয়া হয়েছে। এসব হোটেল, রেস্তরাঁয় প্রস্তাবিত বিকল্প পণ্যসামগ্রী ব্যবহার করতে বলা হয়েছে। সুপ্রিম কোর্টের পৃথক দু’টি বিজ্ঞপ্তিতে এ তথ্য জানা গেছে। \nবিজ্ঞপ্তিতে জানানো হয়, প্লাস্টিক, বিশেষ করে একবার ব্যবহারযোগ্য প্লাস্টিকের বেশি ব্যবহার পরিবেশ, জীববৈচিত্র্য ও জনস্বাস্থ্যের জন্য মারাত্মক হুমকি হয়ে উঠেছে। এই প্রেক্ষাপটে পরিবেশ, বন ও জলবায়ু পরিবর্তন মন্ত্রণালয় এ ধরনের প্লাস্টিকের ব্যবহার নিরুৎসাহিত করেছে। এর ধারাবাহিকতায় একবার ব্যবহারযোগ্য প্লাস্টিক ব্যবহার ক্রমান্বয়ে বন্ধ করার লক্ষ্যে ‘কঠিন বর্জ্য ব্যবস্থাপনা বিধিমালা-২০২১ এর ৯ বিধির আলোকে একবার ব্যবহারযোগ্য প্লাস্টিকের তালিকা প্রজ্ঞাপন আকারে ২৮ আগস্ট সরকার জারি করেছে। এক্ষেত্রে বিজ্ঞপ্তিতে বিকল্প প্রস্তাবও উল্লেখ করা হয়েছে। এগুলো হচ্ছে (ক) প্লাস্টিকের ফাইল, ফোল্ডারের পরিবর্তে কাগজ বা পরিবেশবান্ধব অন্যান্য সামগ্রীর তৈরি ফাইল ও ফোল্ডার ব্যবহার করা; (খ) প্লাস্টিক ব্যাগের পরিবর্তে কটন/জুট ফেব্রিকের ব্যাগ ব্যবহার করা; (গ) প্লাস্টিকের পানির বোতলের পরিবর্তে কাঁচের বোতল ও কাঁচের গ্লাস ব্যবহার করা; (ঘ) প্লাস্টিকের ব্যানারের পরিবর্তে কটন ফেব্রিক, জুট ফেব্রিক বা বায়োডিগ্রেডেবল উপাদানে তৈরি ব্যানার ব্যবহার করা; (ঙ) দাওয়াতপত্র, ভিজিটিং কার্ড ও বিভিন্ন ধরনের প্রচারপত্রে প্লাস্টিকের লেমিনেটেড পরিহার করা; (চ) বিভিন্ন সভা- সেমিনারে সরবরাহ করা খাবারের প্যাকেট যেন কাগজের হয়/পরিবেশবান্ধব হয়, সেটি নিশ্চিত করা; (ছ) একবার ব্যবহার্য প্লাস্টিকের প্লেট, গ্লাস, কাপ, স্ট্র, কাটলারিসহ সব ধরনের পণ্য পরিহার করা; (জ) প্লাস্টিকের কলমের পরিবর্তে পেনসিল/কাগজের কলম ব্যবহার করা; (ঝ) বার্ষিক প্রতিবেদনসহ সব ধরনের প্রকাশনায় লেমিনেটেড মোড়ক ও প্লাস্টিকের ব্যবহার পরিহার করা এবং (ঞ) ফুলের তোড়াতে প্লাস্টিকের ব্যবহার বন্ধ করা।\nনির্দেশনায় বলা হয়, ১. পরিবেশ দূষণ বর্তমান বিশ্বের সবচেয়ে অলোচিত এবং উদ্বেগের বিষয়। বায়ুদূষণ, প্লাস্টিক দূষণ, পানিদূষণসহ সার্বিকভাবে পরিবেশ দূষণ আমাদের দেশে তীব্র আকার ধারণ করেছে। বর্তমান সরকার এই দূষণ নিয়ন্ত্রণে প্রতিশ্রুতিবদ্ধ। বাংলাদেশ পরিবেশ সংরক্ষণ আইন- ১৯৯৫ সহ অন্যান্য সংশ্লিষ্ট আইন ও বিধিমালা এবং বিভিন্ন আন্তর্জাতিক আইনের আলোকে পরিবেশ দূষণ রোধ, জীববৈচিত্র্য রক্ষা এবং জলবায়ু পরিবর্তনের অভিঘাত মোকাবিলায় বাংলাদেশ অঙ্গীকারবদ্ধ। এ পরিপ্রেক্ষিতে প্লাস্টিক দূষণ নিয়ন্ত্রণে সরকার বিভিন্ন উপযোগী পদক্ষেপ গ্রহণ করেছে। \n২. প্লাস্টিকের ব্যাপক ব্যবহারজনিত সৃষ্ট দূষণ বিশেষত: সিঙ্গেল ইউজ প্লাস্টিক সামগ্রী হতে সৃষ্ট দূষণ পরিবেশ, জীববৈচিত্র্য ও জনস্বাস্থ্যের জন্য মারাত্মক হুমকি হিসেবে বিরাজ করছে। এ প্রেক্ষাপটে পরিবেশ, বন ও জলবায়ু পরিবর্তন মন্ত্রণালয় কর্তৃক গৃহীত বিভিন্ন পদক্ষেপের মধ্যে অন্যতম হচ্ছে সকল মন্ত্রণালয়/বিভাগ এবং অধঃস্তন দপ্তর/সংস্থাসমূহকে সিঙ্গেল ইউজ প্লাস্টিক এর ব্যবহারে নিরুৎসাহিত করা। এ ধারাবাহিকতায় সিঙ্গেল ইউজ প্লাস্টিক ব্যবহার ক্রমান্বয়ে বন্ধ করার লক্ষ্যে ‘কঠিন বর্জ্য ব্যবস্থাপনা বিধিমালা-২০২১’ এর বিধি-৯ এর আলোকে সিঙ্গেল ইউজ প্লাস্টিক এর তালিকা প্রজ্ঞাপন আকারে ২৮শে আগস্ট ২০২৪ তারিখ সরকার কর্তৃক জারি করা হয়েছে।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "এবার সব আদালত প্রাঙ্গণে প্লাস্টিক ব্যবহার বন্ধের নির্দেশনা"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:22:38.431389"
    },
    {
        "url": "https://mzamin.com/news.php?news=134481",
        "title": "শিল্পকলায় মাঝপথে নাটক বন্ধ, বিবৃতিতে যা বললো দেশ নাটক",
        "image_urls": "https://mzamin.com/uploads/news/main/134481_sholp.webp",
        "content": "গত শনিবার সন্ধ্যার পর শিল্পকলা একাডেমির জাতীয় নাট্যশালায় মঞ্চস্থ হচ্ছিলো নাটক ‘নিত্যপুরাণ’। তবে এক পক্ষের বিক্ষোভের মুখে মাঝপথে নাটক প্রদর্শনী বন্ধ করতে বাধ্য হয়েছেন আয়োজকরা। এ নিয়ে শনিবার রাত থেকেই নেটমাধ্যমে চলছে তোলপাড়। শিল্পকলা থেকে ইতিমধ্যে প্রতিষ্ঠানটির মহাপরিচালক জানিয়েছেন, সে পরিস্থিতিতে তিনি নাটক বন্ধ করতে বাধ্য হয়েছেন। রবিবার এক ভার্চুয়াল সংবাদ সম্মেলনে এ নিয়ে বিস্তারিত বলেন তিনি। এবার মাঝপথে নাটক বন্ধ নিয়ে আনুষ্ঠানিক বিবৃতি দিলো   ‘নিত্যপুরাণ’ এর প্রযোজনা প্রতিষ্ঠান দেশ নাটক। রবিবার রাতে দলটির মাসুম রেজার স্বাক্ষরে এক বিবৃতি প্রকাশ করে। সেখানে বলা হয়, একজন সদস্যের ফেসবুক পোস্টকে কেন্দ্র করে প্রথমে জাতীয় নাট্যশালার মূল গেইটে ব্যানার টানিয়ে ও বিশৃঙ্খলা সৃষ্টি করে দর্শকদের হলে প্রবেশে বাধা দেওয়া হয়। ব্যানারে পোস্টদাতা সদস্যকে তাদের হাতে তুলে দেওয়ার দাবি জানায়। তারা দর্শকদের কাছ থেকে নাটকের টিকেট কেড়ে নেওয়া ও টিকেট কাউন্টারে হামলার মত ঘটনা ঘটায়। নাট্যাঙ্গনের সিনিয়র সদস্যদের কয়েকজন বিশৃঙ্খলাকারীর সাথে কথা বলেন এবং এক পর্যায়ে শিল্পকলার মহাপরিচালকও তাদের সাথে কথা বলেন। এরপর পরিস্থিতি কিছুটা নিয়ন্ত্রণে এলে মহাপরিচালক প্রদর্শনী শুরু করার পরামর্শ দেন। নাটক যখন প্রায় শেষার্ধে, তখন জানা যায় যে শিল্পকলার মূল গেইটে পুনরায় মব সৃষ্টির চেষ্টা চলছে এবং শিল্পকলার গেইটের তালা ভাঙার তৎপরতা চালাচ্ছে তারা। প্রদর্শনী বন্ধ না করলে তারা নাট্যশালায় আগুন লাগিয়ে দেওয়ার হুমকি দেয়। এমন পরিস্থিতিতে শিল্পকলার মহাপরিচালক পুনরায় উপস্থিত হয়ে তাদেরকে শান্ত করার চেষ্টা করেন। কিন্তু তার সে চেষ্টা ব্যর্থ হলে তিনি মঞ্চে এসে প্রদর্শনী বন্ধ করার ঘোষণা দেন। এ ঘটনায় দেশ নাটকের সদস্যরা অত্যন্ত মর্মাহত হয়ে প্রদর্শনী বন্ধ করতে বাধ্য হন বলে বিবৃতিতে বলা হয়েছে। অনভিপ্রেত ঘটনায় নাটক বন্ধের জন্য আপামর দর্শকের কাছে আন্তরিক দুঃখ প্রকাশ করার পাশাপাশি ওই ঘটনার তীব্র নিন্দা জানিয়েছে দেশ নাটক। সংগঠনের ভাষ্য, মঞ্চ নাটকের সবচেয়ে আনন্দের মুহূর্ত হলো নাটক শেষে দর্শকদের অভিবাদন গ্রহণ করা। সেটি করতে না পারার কষ্ট আমাদেরকে কতদিন বহন করতে হবে আমরা জানি না। আশা করি এই সঙ্কট কাটিয়ে উঠতে দর্শকসহ সকল সংস্কৃতিপ্রেমী ব্যক্তি ও সংগঠন আমাদের পাশে থাকবেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "শিল্পকলায় মাঝপথে নাটক বন্ধ",
            " বিবৃতিতে যা বললো দেশ নাটক"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T13:28:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:22:49.950797"
    },
    {
        "url": "https://mzamin.com/news.php?news=112023",
        "title": "'পশ্চিমবঙ্গে আমরাই এগিয়ে থাকব' আত্মবিশ্বাসী অমিত শাহ, পাল্টা চ্যালেঞ্জ অভিষেকের",
        "image_urls": "https://mzamin.com/uploads/news/main/112023_amit.webp",
        "content": "“পশ্চিমবঙ্গে আমরাই এগিয়ে থাকব। ৪২ আসনের মধ্যে ২৪ থেকে ৩০ আসন জয় পাবে বিজেপি। ওড়িশার ২১ লোকসভা আসনের মধ্যে ১৭টি জিতব। 'এনডিটিভির প্রধান সম্পাদক সঞ্জয় পুগালিয়াকে দেওয়া একান্ত সাক্ষাৎকারে এই দাবি করলেন বিজেপির সেকেন্ড ইন কমান্ড অমিত শাহ। তাঁর মতে পশ্চিমবঙ্গ, ঝাড়খণ্ড, বিহার, ওড়িশা নিয়ে পূর্বাঞ্চলে সবচেয়ে বড় দল হিসেবে আবির্ভূত হতে চলেছে বিজেপি। অন্য দিকে দক্ষিণের পাঁচ রাজ্য কর্ণাটক, তেলেঙ্গানা, অন্ধ্রপ্রদেশ, কেরল এবং তামিলনাড়ু মিলিয়ে সবচেয়ে বড় দল হিসেবে নাকি গেরুয়া শিবিরই জিতবে। কিন্তু বিজেপির স্লোগান ‘আব কি বার ৪০০ পার’ স্লোগান কি সত্যি হতে চলেছে? এনডিটিভির প্রশ্নের উত্তরে শাহ জানান “যখন আমরা নিরঙ্কুশ সংখ্যাগরিষ্ঠতার স্লোগানে নরেন্দ্র মোদির নেতৃত্বে ২০১৪ সালে নির্বাচনে জিতেছিলাম, তখন রাজনৈতিক বিশেষজ্ঞরা বলেছিল সম্ভব নয়। এর পর ২০১৯ সালে ৩০০-র বেশি আসন পাব স্লোগান দিয়েছিলাম। লোকে বলেছিল সম্ভব নয়। এবারও লোকে এক রকম কথা বলছে। কিন্তু এবার ৪০০ টি আসনই পাবে বিজেপি।' \nপশ্চিমবঙ্গে ইতোমধ্যেই ছয় দফার নির্বাচন সম্পন্ন হয়েছে। আর মাত্র একটি দফা বাকি। মোট ৩৩টি আসনে ভোট হয়ে গিয়েছে। এই ৩৩টি আসনের মধ্যে তৃণমূল কংগ্রেস কয়টি আসন পেতে পারে? ডায়মন্ড হারবারে নিজের কেন্দ্র থেকে সেই সংখ্যা জনসমক্ষে আনলেন রাজ্যের শাসক দল তৃণমূলের সর্ব ভারতীয় সাধারণ সম্পাদক অভিষেক বন্দ্যোপাধ্যায়। অভিষেক বলেন, ‘আমি বলেছিলাম ২০১৯ সালে যা ফলাফল হয়েছিল, তার থেকে একটি আসন হলেও বাড়বে। মানে ২২ ছিল, খুব খারাপ হলে, পৃথিবী রসাতলে গেলে ২৩ হবে। এখনও পর্যন্ত নয়টি আসনে ভোটদান বাকি আছে। ৩৩টি আসনের মধ্যেই তৃণমূল কংগ্রেস ২৩টি আসন পার করে দিয়েছে।’ \nসংখ্যাটি নিয়ে আশাবাদী অভিষেক দাবি করেছেন -'আপনারা সংবাদপত্রে লিখতে হলে লিখুন, চ্যানেলে দেখাতে হলে দেখান, আমি চ্যালেঞ্জ করছি আপনারা আগামী ৪ তারিখ ফলাফল মিলিয়ে নেবেন।' একইসঙ্গে তৃণমূলের সেকেন্ড ইন কমান্ডের দাবি, এবার কেন্দ্রে বিজেপি নেতৃত্বাধীন সরকার আসবে না। কেন্দ্রে ইন্ডিয়া জোট সরকার এলে সেখানে বড় নিয়ন্ত্রকের ভূমিকা নেবে তৃণমূল কংগ্রেস।",
        "author": "সেবন্তী ভট্টচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "'পশ্চিমবঙ্গে আমরাই এগিয়ে থাকব' আত্মবিশ্বাসী অমিত শাহ",
            " পাল্টা চ্যালেঞ্জ অভিষেকের"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": null,
        "updated_date": "15:37:00",
        "source": "দৈনিক মানবজমিন",
        "last_scraped": "2024-11-06T17:23:01.402540"
    },
    {
        "url": "https://mzamin.com/news.php?news=128815",
        "title": "বঙ্গোপসাগরের উপরে তৈরি  নতুন নিম্নচাপ চিন্তায় রাখছে বানভাসিদের",
        "image_urls": "https://mzamin.com/uploads/news/main/128815_kbr.webp",
        "content": "পুজোর মুখে প্লাবিত দক্ষিণবঙ্গের একাধিক জেলা। ডিভিসির ছাড়া পানিতে প্লাবিত গ্রামের পর গ্রাম। ক্ষতিগ্রস্ত কয়েক লক্ষ মানুষ। এরই মধ্যে নতুন বিপদের আশঙ্কা। আলিপুর আবহাওয়া দফতরের তরফে জানানো হয়েছে, বুধবার মধ্য-পশ্চিম বঙ্গোপসাগরে একটি নিম্নচাপ তৈরি হতে পারে। মধ্য বঙ্গোপসাগরের উপরে আগেই একটি ঘূর্ণাবর্ত সক্রিয় রয়েছে। মনে করা হচ্ছে, মূলত তার জেরেই তৈরি হচ্ছে নতুন নিম্নচাপ অঞ্চল। বৃহস্পতি এবং শুক্রবার রাজ্যের উপকূলবর্তী দুই জেলা দক্ষিণ ২৪ পরগনা এবং পূর্ব মেদিনীপুর ছাড়াও পশ্চিম বর্ধমান, পশ্চিম মেদিনীপুর, বীরভূম এবং মুর্শিদাবাদে ভারী বৃষ্টির পূর্বাভাস দেওয়া হয়েছে। এই পরিস্থিতিতে বন্যা পরিস্থিতির ফের অবনতি হবে  কি না, তা নিয়ে আশঙ্কা দেখা দিয়েছে।   \nএদিকে বন্যার পানি  নামতে শুরু করেছে পূর্ব মেদিনীপুর, হুগলি এবং হাওড়ার বিস্তীর্ণ অংশ থেকে । পাঁশকুড়া শহর লাগোয়া ১৬ নম্বর জাতীয় সড়ক থেকে পানি নামলেও নিচু এলাকাগুলিতে এখনও দুর্ভোগে রয়েছেন বানভাসি মানুষজন। দুর্গত এলাকাগুলিতে ত্রাণ পাঠাতে এখনও ভরসা করতে হচ্ছে স্পিডবোটের উপরে। বন্যার পানি  নামছে হুগলির খানাকুল, হাওড়ার উদয়নারায়ণপুর এবং আমতা থেকেও। বন্যার পানি  নামতে শুরু করায় ধাপে ধাপে বিদ্যুৎ সংযোগ ফেরানোর প্রক্রিয়া শুরু হয়েছে। পানি  এবং বিদ্যুতের সংযোগে যাতে বিদ্যুৎস্পৃষ্ট হওয়ার ঘটনা না ঘটে, তার জন্য সতর্ক প্রশাসন। জেলাশাসকের তরফে একটি বিজ্ঞপ্তি দিয়ে সকলকে বৈদ্যুতিক তার কিংবা খুঁটি স্পর্শ করতে নিষেধ করা হয়েছে।\nবন্যার জেরে  ইতিমধ্যে মৃত্যুও হয়েছে ২৮ জনের। স্বজনহারা পরিবারের পাশে দাঁড়ালেন মুখ্যমন্ত্রী মমতা বন্দ্যোপাধ্যায়। পরিবার পিছু ২ লক্ষ টাকা আর্থিক সাহায্য ঘোষণা করলেন তিনি। পাশাপাশি বন্যায় ক্ষতিগ্রস্তদের বাড়িও তৈরি করে দেবে রাজ্য। অন্তত ১১ লক্ষ বাড়ি তৈরি করা হবে বলে জানিয়েছেন মুখ্যমন্ত্রী। এছাড়া যাদের ফসল বন্যায় নষ্ট হয়েছে তাদেরও শস্যবিমার আওতায় এনে আর্থিক সাহায্য দেওয়া হবে।",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বঙ্গোপসাগরের উপরে তৈরি  নতুন নিম্নচাপ চিন্তায় রাখছে বানভাসিদের"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-24T16:34:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:23:13.246329"
    },
    {
        "url": "https://mzamin.com/news.php?news=134544",
        "title": "অভিনেত্রীর বিরুদ্ধে অভিযোগ ",
        "image_urls": "https://mzamin.com/uploads/news/main/134544_e9.webp",
        "content": "ভারতীয় টিভি সিরিয়ালের অভিনেত্রী রূপালী গাঙ্গুলীর বিরুদ্ধে গুরুতর অভিযোগ তুললেন তার সৎ মেয়ে এষা ভার্মা। তার অভিযোগ রূপালীর ইন্ধনেই ভেঙেছে তাদের পরিবার। অভিনেত্রীর সঙ্গে তার বাবার ‘বিবাহ বহির্ভূত’ সম্পর্ক থাকার কারণেই পরিবার ভেঙেছে বলে জানান তিনি। তবে এই অভিযোগের পর অভিনেত্রীর পাশে দাঁড়িয়েছেন তার স্বামী অশ্বিন। তিনি জানান, তার ডিভোর্সের সঙ্গে ‘তৃতীয় ব্যক্তি’র কোনো সম্পর্ক নেই।\n ",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অভিনেত্রীর বিরুদ্ধে অভিযোগ "
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:23:24.549358"
    },
    {
        "url": "https://mzamin.com/news.php?news=123066",
        "title": "ড. ইউনূসকে মালয়েশিয়ার প্রধানমন্ত্রীর ফোন:  তবে কি মালয়েশিয়ার কলিং জটিলতা কাটছে?",
        "image_urls": "https://mzamin.com/uploads/news/main/123066_333.jpeg",
        "content": "অন্তর্বর্তীকালীন সরকারের প্রধান উপদেষ্টা ড. মুহাম্মদ ইউনূসকে মালয়েশিয়ার প্রধানমন্ত্রী আনোয়ার ইব্রাহিম ফোন করায় মালয়েশিয়ার কলিং ভিসার জটিলতা নিরসনের আলোর মুখ দেখার প্রত্যাশা করছে বাংলাদেশিরা।\nগত ১৩ আগস্ট ২০২৪, ডক্টর ইউনূসকে তার নিয়োগের জন্য ব্যক্তিগতভাবে অভিনন্দন জানাতে ফোন করেন মালয়েশিয়ার প্রধানমন্ত্রী আনোয়ার ইব্রাহিম।\nআলাপকালে মালয়েশিয়ার প্রধানমন্ত্রী মালয়েশিয়ার সাথে ড. ইউনূসের দীর্ঘদিনের সুসম্পর্ক গভীর সন্তুষ্টির সাথে স্মরণ করেন। মালয়েশিয়া অন্তর্বর্তী সরকারকে সর্বাত্মক সহায়তা দিতে প্রস্তুত মর্মে তিনি ড. ইউনূসকে আশ্বস্ত করেন। তিনি বলেন, বাংলাদেশকে একটি সমৃদ্ধ ও সত্যিকারের গণতান্ত্রিক রাষ্ট্র হিসাবে গড়ে তোলার প্রচেষ্টায় মালয়েশিয়া বাংলাদেশের অংশীদার হতে প্রস্তুত।\nঅধ্যাপক ইউনূস মালয়েশিয়ার প্রধানমন্ত্রীকে তার ফোনের জন্য ধন্যবাদ জানান এবং তিনি আশা প্রকাশ করেন যে, বাংলাদেশি কর্মীরা মালয়েশিয়ায় কাজের আরও সুযোগ পাবেন।\nপ্রধানমন্ত্রী আনোয়ার ইব্রাহিমের সাথে কথোপকথনের সময়, ড. ইউনুস সংখ্যালঘুসহ সকল বাংলাদেশীর অধিকার রক্ষায় তার দৃঢ় অঙ্গীকার পুনর্ব্যক্ত করেন। ড. ইউনূস তাকে দুই দেশের মধ্যে ভ্রাতৃত্বপূর্ণ সম্পর্ক আরও জোরদার করতে বাংলাদেশ সফরের আমন্ত্রণ জানান এবং মালয়েশিয়ার প্রধানমন্ত্রী শীঘ্রই বাংলাদেশ সফরের ইচ্ছা প্রকাশ করেন।\nএর আগে, গত ১০ আগস্ট ২০২৪, প্রধানমন্ত্রী আনোয়ার ইব্রাহিম তার সোশ্যাল মিডিয়া অ্যাকাউন্টে প্রফেসর ইউনূসের জন্য একটি উষ্ণ অভিনন্দন বার্তা পোস্ট করেন। যেখানে তিনি রবীন্দ্রনাথ ঠাকুরের অমর কবিতা \"চিত্ত যেথা ভয়শূন্য\" এর উদ্ধৃতি দিয়ে দেশের তরুণদের ভিশন এবং অদম্য শক্তির প্রশংসা করেন।\nউল্লেখ্য, প্রফেসর ইউনূস মালয়েশিয়ার আলবুখারি বিশ্ববিদ্যালয়ের চ্যান্সেলর। মালয়েশিয়ার প্রধানমন্ত্রী বাংলাদেশের একমাত্র নোবেল শান্তি পদক বিজয়ী (২০০৬) ড. ইউনূস এর দীর্ঘদিনের বন্ধু এবং বাংলাদেশের একজন শুভাকাঙ্ক্ষী।\nতবে মালয়েশিয়ার কলিং জটিলতা সহসাই কাটছে কি না তা, জানতে আরো বেশ কিছুদিন অপেক্ষা করতে হবে বলে মনে হচ্ছে।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ড. ইউনূসকে মালয়েশিয়ার প্রধানমন্ত্রীর ফোন:  তবে কি মালয়েশিয়ার কলিং জটিলতা কাটছে?"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-15T23:37:00",
        "updated_date": "09:39:00",
        "source": "দৈনিক মানবজমিন",
        "last_scraped": "2024-11-06T17:23:35.833604"
    },
    {
        "url": "https://mzamin.com/news.php?news=131727",
        "title": "পূজার কার্নিভালের পাল্টা ডাক্তারদের ‘দ্রোহের কার্নিভাল’",
        "image_urls": "https://mzamin.com/uploads/news/main/131727_carnival.webp",
        "content": "মঙ্গলবার কলকাতার রেড রোডে পূজার কার্নিভাল। বিকাল ৪টা থেকে শুরু হওয়া এই কার্নিভালের সময়েই 'দ্রোহের কার্নিভাল'-এর ডাক দিয়েছেন সিনিয়র চিকিৎসকরা। আরজিকর কাণ্ডের প্রতিবাদে উৎসবকে 'বয়কট' করে 'জয়েন্ট প্লাটফর্ম অফ ডক্টর্‌স'-এর উদ্যোগে এই কার্নিভাল। এই কর্মসূচি ঘিরে এলাকা উত্তপ্ত হওয়ার আশঙ্কা করছে কলকাতা পুলিশ। আর অশান্তি এড়াতে ধর্মতলার আশেপাশের এলাকায় জমায়েত নিষিদ্ধ করা হলো। মঙ্গলবার সকালেই বিজ্ঞপ্তি জারি করে অন্তত ৭টি জায়গায় জমায়েতে ‘না’ বললেন পুলিশ কমিশনার মনোজ বর্মা। ভারতীয় ন্যায় সংহিতার ১৬৩ ধারা জারি করা হলো। এই ধারা অনুযায়ী, সংশ্লিষ্ট এলাকায় একসঙ্গে চার জনের বেশি কেউ জড়ো হতে পারবেন না। লাঠি বা কোনও অস্ত্র নিয়েও ঘোরা যাবে না। পাশাপাশি কোনও ধরনের মিছিল, সভা, ধর্না, জমায়েত বা বিক্ষোভও প্রদর্শন করা যাবে না ১৬৩ ধারা জারি থাকা এলাকায়। বাংলার দুর্গোৎসব ইউনেস্কোর ‘কালচারাল হেরিটেজ’ তকমা পাওয়ার পর থেকেই বিসর্জনে কার্নিভাল শুরু কলকাতায়।  দশমীর কদিন পর রেড রোডে শহরের নামী পূজাগুলোর প্রদর্শনীর মাধ্যমে গঙ্গায় ভাসান হয়। আমন্ত্রিত থাকেন দেশি-বিদেশি অতিথিরা। তবে এবছর শহরে উৎসবের পরিবেশ খানিকটা ভিন্ন। পূজার আগেই আরজিকর হাসপাতালে তরুণী চিকিৎসকের ধর্ষণ-খুনের মতো ঘটনা ঘটে গিয়েছে। যা নিয়ে তোলপাড় গোটা দেশ। পূজা কার্নিভালের দিন এই দ্রোহ কার্নিভালের কর্মসূচি প্রত্যাহারের জন্য আবেদন জানিয়েছিলেন রাজ্যের মুখ্যসচিব।  তাতে সাড়া না দিয়ে মুখ্যসচিবের বৈঠকে গিয়ে চিকিৎসকদের সংগঠন তাকেই দ্রোহ কার্নিভালে আমন্ত্রণ জানিয়ে এসেছিলেন।  \nএদিকে আবারও হাসপাতালে আরও এক অনশনরত জুনিয়র ডাক্তার।  আর জি কর কাণ্ডের প্রতিবাদে ১০ দফা দাবিতে গত ৫ অক্টোবর থেকে ধর্মতলায় আমরণ অনশনে বসেন ছয় জুনিয়র ডাক্তার। এবার ডোরিনা ক্রসিংয়ের মঞ্চে আচমকা অসুস্থ হয়ে পড়লেন অনশনকারী জুনিয়র চিকিৎসক তনয়া পাঁজা। সোমবার সন্ধেয় মঞ্চের পাশের শৌচালয়ে যাওয়ার সময় জ্ঞান হারান তিনি। সঙ্গে সঙ্গে অ্যাম্বুল্যান্সে চাপিয়ে কলকাতা মেডিক্যাল কলেজ হাসপাতালে নিয়ে যাওয়া হয়। আপাতত সেখানেই চিকিৎসাধীন। উল্লেখ্য, ইতিপূর্বে অনশনরত আরও ৪ জুনিয়র ডাক্তার হাসপাতালে ভর্তি হয়েছেন। সেই সংখ্যাটা বেড়ে হল ৫।",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পূজার কার্নিভালের পাল্টা ডাক্তারদের ‘দ্রোহের কার্নিভাল’"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-15T15:45:00",
        "updated_date": "00:39:00",
        "source": "দৈনিক মানবজমিন",
        "last_scraped": "2024-11-06T17:23:47.180296"
    },
    {
        "url": "https://mzamin.com/news.php?news=134403",
        "title": "  ২ দিনে আয় ১০০ কোটি",
        "image_urls": "https://mzamin.com/uploads/news/main/134403_dui.webp",
        "content": "বলিউড অভিনেতা অজয় দেবগানের জনপ্রিয় সিনেমা ফ্যাঞ্চাইজি ‘সিংহাম’। রোহিত শেঠি পরিচালিত এ ফ্যাঞ্চাইজির তৃতীয় কিস্তি ১লা নভেম্বর ভারতের ৩ হাজার প্রেক্ষাগৃহে মুক্তি পেয়েছে। যার নাম রাখা হয়েছে- ‘সিংহাম এগেন’। চলতি বছরে বেশকিছু হিন্দি সিনেমা মুক্তি পেয়েছে। মুক্তির প্রথম দুই দিনে ছবিটি বিশ্বব্যাপী আয় করেছে ১০০ কোটিরও বেশি।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  ২ দিনে আয় ১০০ কোটি"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:23:58.286563"
    },
    {
        "url": "https://mzamin.com/news.php?news=134408",
        "title": "  এক হাত নিলেন ম্রুণাল",
        "image_urls": "https://mzamin.com/uploads/news/main/134408_ek.webp",
        "content": "সোশ্যাল মিডিয়ার যুগে প্রযুক্তির অপব্যবহার নিয়ে চিন্তার শেষ নেই। বিশেষ করে তারকাদের ক্ষেত্রে। কখনো ডিপফেক ভিডিওর ফাঁদ, আবার কখনো ছবি নিয়ে কারসাজির অভিযোগ। এবার এই বিষয় নিয়ে সোচ্চার হলেন ম্রুণাল ঠাকুর। সোশ্যাল মিডিয়াতেই এক যুবককে একহাত নিলেন তিনি। কী কাণ্ড ঘটিয়েছিলেন ওই যুবক? জানা গেছে, যুবক ফটোশপ করে নিজের সঙ্গে ম্রুণালের ছবি জুড়ে দেন। যেন অন্তরঙ্গভাবে দুজনে দীপাবলি উদ্‌যাপন করছেন। এই ছবি দেখেই চটে যান ম্রুণাল। পোস্টের কমেন্টবক্সে অভিনেত্রী লেখেন, ভাই \nনিজেকে কেন এভাবে সান্ত্বনা দিচ্ছো? আপনার মনে হচ্ছে যেটা করছেন সেটা দারুণ ব্যাপার তাই না? তা কিন্তু একেবারেই না। প্রসঙ্গত, এর আগে রাশমিকা মন্দানার ডিপফেক ভিডিও নিয়ে তুমুল বিতর্ক হয়েছিল। অভিনেত্রীর নিজে এই বিষয়টি নিয়ে তুমুল বিরক্তি প্রকাশ করেছিলেন। খোদ প্রধানমন্ত্রী নরেন্দ্র মোদিও বিষয়টি নিয়ে উদ্বেগ প্রকাশ করেন। প্রসঙ্গত, ছোট পর্দা দিয়েই নিজের অভিনয় সফর শুরু করেছিলেন ম্রুণাল। বর্তমানে বলিউড থেকে দক্ষিণ ফিল্ম ইন্ডাস্ট্রিতে তার অবাধ বিচরণ। চলতি বছরে অভিনেত্রীকে বিজয় দেবেরাকোন্ডার সঙ্গে দেখা যায় তেলুগু সিনেমা ‘দ্য ফ্যামিলি স্টার’-এ। প্রভাসের ‘কালকি’ ছবিতে অভিনেত্রীকে দেখা গিয়েছিল ক্যামিও চরিত্রে। আগামীতে অভিনেত্রীর ঝুলিতে রয়েছে ‘পূজা মেরি জান’, ‘সন অফ সর্দার ২’।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  এক হাত নিলেন ম্রুণাল"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:24:09.434689"
    },
    {
        "url": "https://mzamin.com/news.php?news=131152",
        "title": "ঢাকার সড়কে গতি আনিবার উপায় আছে",
        "image_urls": "https://mzamin.com/uploads/news/main/131152_dgnto.webp",
        "content": "গণপরিবহন ব্যবস্থার ক্রমাবনতি ঘটাইবার নজির হইলো প্রায় স্থবির শহর এই ঢাকা। আমাদিগের যুগ-যুগান্তরের পরিকল্পনাহীনতা, অবহেলা আর নির্লিপ্ততা ঢাকা মহানগরীকে মহাঅভিশপ্ত নগরীর পানে ঠেলিয়া দিতেছে। এইখানে বাহনের পিছনে বাহন লাগিয়া থাকে, যাইবার পথ পায় না। স্টপেজ এবং পথে যানবাহনের ভিড়। ইহাদের ভিতরেও (গণপরিবহনে) যাত্রীর ভিড়। কাহারও নড়িবার জায়গা নাই। সব যেন জট পাকানো স্থবির পদার্থ বিশেষ। পথে যানবাহন যতক্ষণ চলিতে পারে, তাহারও অধিক সময় থামিয়া থাকে। চলিয়া এবং থামিয়া উভয় অবস্থাতেই বাহনগুলো বায়ু এবং শব্দ দূষণ ঘটায়, আর বাহনের ভিতরে, বিশেষত গণপরিবহনের যাত্রী-সাধারণ  দাঁড়াইয়া-বসিয়া ঘামে ভিজিয়া কাহিল হয়। দেহের রোগ বাড়ায়।\nঢাকার সড়কে পথিক যাহারা, তাহারা গণবাহনের ভিতরে থাকিলে ক্লান্ত হইয়া নির্জীব ও নিস্তেজ; আর এই অবস্থা হইতে মুক্তি পাইতে বাহন হইতে নামিয়া দিশাহারা ও উদভ্রান্ত। কারণ হাঁটিবার মতো ফুটপাত নাই। মানুষ তাহার সকল কর্মশক্তি আর উদ্যম চলিবার পথে হারাইয়া যখন অফিসে যায় কিংবা ঘরে ফিরে, তখন কোথাও সে স্বাভাবিক নহে। তখন সে অন্য মানুষ।\nমানুষের এই যে চরম দশা, ইহার প্রতিকার কি খুব কঠিন? আমার মতে, কঠিন নহে মোটেই। পথে যাতায়াত করিয়া আমার যেই অভিজ্ঞতা হইয়াছে, তাহাতে নিশ্চিত করিয়া কহিতে পারি, যানজটের আসল কারণ পরিকল্পনাহীনতা। বিশেষ করিয়া যানবাহনের সংখ্যা এবং রুট পরিকল্পনার ত্রুটি। ইহা ছাড়া আরও কারণ আছে,  কিন্তু মূল কারণ এই দুইটা।\nসড়কের ধারণ ক্ষমতা এবং যাত্রীসংখ্যা বিবেচনা করিলে ঢাকায় এত অধিক সংখ্যক যানবাহন থাকা উচিত নহে। ' অধিক সংখ্যক যাত্রীর জন্য অধিক সংখ্যক বাহন' থাকা মোটেই জরুরি নহে। দরকার এমন সংখ্যক যানবাহন, যেগুলো পথে ভিড় না বাড়াইয়া কাঙ্ক্ষিত গতিবেগে চলিবে এবং অন্যের চলিবার উপায় রাখিবে। এক্ষণে প্রশ্ন, তাহা হইলে নির্দিষ্ট দূরত্বের রাস্তায় কত আসনের, কত সংখ্যক গণপরিবহন থাকিবে এবং  স্টপেজ থাকিবে? একটা সহজ মডেল দিয়া বুঝিবার চেষ্টা করা যাইতে পারে। ইহাকে মডেল না বলিয়া মডেলের প্রাথমিক ধারণাও বলা যাইতে পারে।\nপ্রস্তাবিত মডেল :\nধরা যাক একটা বাসরুটের দৈর্ঘ্য ১০ কিলোমিটার। যদি  গড়ে ৭৫০ মিটার অন্তর স্টপেজ থাকে তাহা হইলে স্টপেজ ১৫ সংখ্যক হইবে (শুরু এবং শেষ স্টেশনসহ)। যদি প্রতি স্টপেজ হইতে মিনিটে গড়ে ৫ জন যাত্রী উঠে এবং ৫ জন নামে, তাহা হইলে দুই মিনিট অন্তর একটা বাস আসিয়া এক মিনিট থামিয়া (মোট ৩ মিনিটে) অন্তত ১০ জন যাত্রী উঠাইতে এবং নামাইতে পারিবে। ৩০ আসন বিশিষ্ট একটা বাস যাত্রারম্ভে ২০ জন যাত্রী লইলে ৪৫ মিনিট সময়ে ( স্টেশন হইতে যাত্রা শুরুকে ০ মিনিট ধরিলে ৪২ মিনিট ) ১৬০ জন যাত্রীকে সেবা দিতে পারিবে। এই ক্ষেত্রে বাসের গতিবেগ থাকিবে ঘণ্টায় ১৪.২৯ কি.মি। ( স্টপেজ বিরতি যদি কমাইয়া আনা যায়, তাহা হইলে গড় গতিবেগ আরও বাড়িবে)।\nএইবার আসল প্রশ্ন, ১০ কিলোমিটার দীর্ঘ এই রুটে কয়টা বাস থাকিবে? যাওয়া এবং আসায় রুটের যানবাহন বিরামহীন রাখিতে মাত্র ৩০ (ত্রিশ) খানা বাস হইলেই যথেষ্ট। প্রতিটি বাস ঘণ্টায় ২২৯ জন যাত্রীকে সেবা দিলে ৩০টা বাস ঘণ্টায় ৬৮৫৭ জনকে সেবা দিতে সক্ষম হইবে। অর্থাৎ, দিনে (১২ ঘণ্টায়) ৮২,২৮৬ জন সেবা পাইবে। পুরো ঢাকা শহরে ৪০ টি রুট নির্ধারণ করিয়া যদি গণপরিবহন ব্যবস্থা গড়িয়া তোলা যায় তাহা হইলে এই মডেল অনুযায়ী মাত্র ১২০০ বাস দিয়া ঘন্টায় ২,৭৪,৮০০ যাত্রীকে সেবা দেওয়া সম্ভব। দিনের (১২ ঘন্টায়) হিসাবে যাহা ৩২,৯৭,৬০০ (বত্রিশ লক্ষ সাতানব্বই হাজার ছয়শত)।\n১২ ঘণ্টায় কেবলমাত্র বাসেই যদি প্রায় তেত্রিশ লক্ষ যাত্রী বহন সম্ভব হয়, তাহা হইলে অন্যান্য বাহনের সমর্থন লইয়া ঢাকায় পথচলা আরও নির্বিঘ্ন করা সম্ভব। তবে সবই একটা সমন্বিত পরিকল্পনার আওতায় করিতে হইবে।\nসমস্যা চিহ্নিত করিয়া নিতে হইবে আরও পদক্ষেপ :\nঢাকার কেবল যোগাযোগ ব্যবস্থাই নহে, অপরাপর নাগরিক সুবিধা এবং প্রাকৃতিক পরিবেশ বিনষ্ট করিয়া পুরো নগরীর জনজীবনকেই দুর্বিষহ করিয়া তোলা হইয়াছে। ইহার নিরসনকল্পে কিছু জরুরি কাজ করা দরকার। যেমন, ভরাট করা সকল খাল ফিরাইয়া আনিতে হইবে। খাল সম্প্রসারণের প্রয়োজনে ভূমি অধিগ্রহণ করিয়া নতুন খাল নির্মাণ করিতে হইবে। খালসমূহ নদীর সহিত যুক্ত করিয়া যাত্রী ও পণ্য পরিবহনের সর্বোচ্চ ব্যবস্থা রাখিতে হইবে। এই ক্ষেত্রে নদী উদ্ধার ও খনন করা জরুরি। খাল ও সকল প্রধান সড়কপ্রান্ত ছায়াদায়ী বৃক্ষ রোপণের দ্বারা পথচারীবান্ধব করিয়া তুলিতে হইবে। ইহাতে নদীপাড় ও সড়কপ্রান্ত উভয়ই রক্ষা পাইবে।\nনদী-খাল ও সড়কের মেলবন্ধনের দ্বারা ঢাকার যোগাযোগ ব্যবস্থা গড়িয়া তুলিতে হইবে। কেবল ঢাকা নহে, সারা বাংলাদেশে এই ধারণার প্রয়োগ হইতে পারে। ইহা ছাড়াও ঢাকার চারপাশে বৃত্তাকার ট্রাম লাইন নির্মাণ করা যাইতে পারে। বিশেষ প্রয়োজনের নিরিখে শ্রমিকঘনপথেও ট্রাম লাইন থাকিতে পারে। এই বাহনগুলো হইতে হইবে সস্তা ও সাশ্রয়ী। মনে রাখিতে হইবে, চলাচল সহজ ও সাশ্রয়ী হইলে উৎপাদনশীলতা অনেক বৃদ্ধি পায়।\nসড়কের ধরন এবং ব্যবহার কিরূপ হইবে:\n(১) প্রত্যেক স্টপেজে বাস থামাইতে থাকিবে  'বাস বে'। চলার পথ আটকাইয়া কোনো অবস্থাতেই বাস থামিতে পারিবে না।\n(২) প্রতি রুটের শুরু এবং শেষে বাসের সহজ ইউ-টার্নের ব্যবস্থা থাকিবে; ইহার জন্য প্রয়োজনে সড়কের ডিভাইডার এবং আইল্যান্ড নতুন করিয়া বানাইতে হইবে।\n(৩) প্রয়োজন অনুযায়ী রুটের দৈর্ঘ্য নির্ধারিত হইবে;\n(৪) সড়কের প্রশস্ততা সর্বত্র প্রয়োজন অনুযায়ী রক্ষিত হইতে হইবে। যেইখানে স্টপেজ, ইউলুপ, ইউ-টার্ন, ওভারপাস এবং ফ্লাইওভার থাকিবে সেইখানেও কোনোক্রমে সড়কের সংকোচন ঘটানো যাইবে না।\n(৫) সড়কের প্রতিটি মোড়ের বাম লেইন সচল রাখিতে কঠিন ব্যবস্থা নিতে হইবে।\n(৬) গম্যতা এবং যাত্রী সংখ্যার বিবেচনায় বাহনের আকার ও সিট সংখ্যা নির্ধারিত হইবে। বড় সড়কে দ্বিতল বাস চলিবে।\n(৭) এক রুটের বাহন অন্য রুটে প্রবেশ করিবে না এবং একাধিক রুটের বাহন এক স্টপেজ ব্যবহার করিবে না। প্রয়োজন হইলে অনতিদূরে পৃথক স্টপেজ থাকিতে পারিবে (উদাহরণ: গাবতলী হইতে ফার্মগেট অবধি যদি একটা রুট হয় এবং ফার্মগেট হইতে যাত্রাবাড়ী যদি আরেকটা রুট হয়, তাহা হইলে একজন যাত্রী গাবতলী হইতে যাত্রাবাড়ী যাইতে ফার্মগেট আসিয়া বাস বদল করিবেন। ফার্মগেট যেহেতু একটা ব্যস্ত সংযোগস্থল বা নোডাল পয়েন্ট, সেহেতু এইখানে অন্যান্য রুটের অন্তর্চ্ছেদ ঘটিতে পারিবে। যেমন, শাহবাগ হইতে উত্তরা আবদুল্লাহপুর রুটের বাস ফার্মগেটকেও যাত্রীসেবার আওতায় রাখিবে। তবে ইহা অন্য রুটের কোনো স্টপেজ দ্বারা নহে। এইভাবে সকল ব্যস্ত এলাকা একাধিক রুটের সেবার আওতায় রাখা যাইবে)।\n(৮) অপেক্ষাকৃত অপ্রশস্ত এবং মহল্লার ভিতরের সরু পথ দিয়া নির্দিষ্ট রুটে নির্দিষ্ট আসনের ব্যাটারিচালিত বাহন চলিবে। সেইখানে ঐ সকল বাহন ছোট ছোট সার্কুলার রুটে চালাইলে সরু রাস্তায় ইউ-টার্ন লইবার প্রয়োজন হইবে না। বৃত্তের কেন্দ্রের পরিবেশ নীরব থাকিবে। মহল্লার বাতাস ও শব্দদূষণ সর্বনিম্ন পর্যায়ে রাখিবার চেষ্টা থাকিতে হইবে।\nরুট-দৈর্ঘ্যের সুবিধা-অসুবিধা :\nদীর্ঘ রুটের অসুবিধা হইল, কোনো এক স্থানে দুর্ঘটনা কিংবা কোনো সমস্যা হইলে পুরো রুটের বাহন বন্ধ হইয়া যায়। ফলে দীর্ঘ এলাকাব্যাপী মানুষের দুর্ভোগ ছড়াইয়া পড়ে। স্বল্পদৈর্ঘ্য রুটের ক্ষেত্রে সেই সমস্যা থাকিবে না। ছোট রুটে চলাচলরত পরিবহন শ্রমিকদের সহিত পথপার্শ্বে অবস্থানকারী মানুষদের চেনা-পরিচয় ও সম্পর্ক ভালো থাকে। যাহা সকলের নিরাপত্তার জন্য ভালো।\nব্যবস্থাপনা কিরূপ হইবে?\n(১) একটা কোম্পানির আওতায় এক বা একাধিক রুট থাকিবে। সমগ্র ঢাকার যান চলাচল একাধিক কোম্পানির অধীনে রাখা উত্তম। ইহাতে পরিচালনার বিকেন্দ্রীকরণ ঘটিবে এবং সেবা দেওয়া সহজ হইবে। আবার সকল কোম্পানি একটা কর্তৃপক্ষের অধীনে থাকিবে।\n(২) কোম্পানিসমূহের অন্তত ৫১+ শতাংশ শেয়ার সরকারের মালিকানায় থাকিবে। ইহাতে যাত্রী-স্বার্থ গুরুত্ব পাইবে।\n(৩) যাত্রীগণও এই উদ্যোগের অংশীদার হইতে পারিবেন। কর্তৃপক্ষের অনুকূলে নির্দিষ্ট পরিমাণে অর্থ নির্দিষ্ট মেয়াদে জমা (ফেরতযোগ্য) রাখিয়া কিংবা বিনিয়োগ করিয়া একজন যাত্রী তাহার কাঙ্ক্ষিত কিংবা সকল রুটে হ্রাসকৃত কিংবা বিনা ভাড়ায় চলাচল করিতে পারিবেন। এমনকি ব্যবসার অংশীদারও হইতে পারিবেন। ইহাতে জনসম্পৃক্ততার কারণেই যানবাহন নিরাপদ ও যত্নে থাকিবে।\n(৪) ৬৫ বছর এবং তদূর্ধ্ব বয়সীদের জন্য ফ্রি বাহন-কার্ড দেওয়া যাইতে পারে। শারীরিক প্রতিবন্ধীদেরও বিনামূল্যে ভ্রমণ সুবিধা দেওয়া উচিত। তাহা ছাড়া বিশেষ ব্যক্তি বা শ্রেণির জন্যও এই সুবিধা দেওয়া যাইতে পারে। গণপরিবহনে শিক্ষার্থীগণের জন্য অর্ধেক ভাড়া সদা কার্যকর থাকা দরকার। সরকার তাহার অংশীদারত্বের দ্বারা এই সুবিধা নিশ্চিত করিবে।\n(৫) বাস এবং জলযান হইবে মানসম্পন্ন, আরামদায়ক এবং নিরাপদ। ইহাতে সড়কে ব্যক্তিগত বাহন অনেক কমিয়া যাইবে। একটা চৌকস টিম বাহনের মানরক্ষার বিষয় সার্বক্ষণিক পর্যবেক্ষণ করিবে।\n(৬) বিভিন্ন রুটের বাসের রঙ এবং পরিবহন কর্মীদের পোশাক বিভিন্ন হইবে। বাসের মনোগ্রাহী নামও দেওয়া যাইতে পারে। (ঢাকা বিশ্ববিদ্যালয়ের পরিবহন রুটের বাসগুলোর চমৎকার সব নাম রহিয়াছে। যেমন,  কিঞ্চিৎ, শ্রাবণ, ক্ষণিকা, আনন্দ ইত্যাদি)\nএই মডেলের সম্ভাবনা ও সুবিধা :\nহিসাবটা কেবল ৩০ আসনের ১২০০ বাসের যাত্রী সেবার দেওয়া হইলো। বাসের আসন সংখ্যা বেশি হইলে এবং গতি বাড়িলে বেশি সংখ্যক যাত্রী সেবা পাইবে। ইহা ছাড়া অন্যান্য পরিবহন মাধ্যম যেইগুলো রহিয়াছে, সেইগুলোর বিষয়ে হিসাবী হইলে ঢাকার রাস্তা অনেকটাই ফাঁকা এবং গতিশীল হইয়া উঠিবে। ভ্রমণ হইবে নিরাপদ, আন্তরিক এবং কার্যকর। ফুটপাত সুগম, ছায়াশীতল ও আকর্ষণীয় করিয়া তুলিতে পারিলে স্বল্পদূরত্বের গন্তব্যে মানুষ হাঁটিয়া যাইবে। মোটকথা এই ধারণা লইয়া পরিকল্পনা করিয়া আগাইতে পারিলে আরও বহু সুবিধা পাওয়া যাইবে। সেইগুলো সংক্ষেপে:\n> নগরের গতি বাড়িবে;\n> রাস্তায় ব্যক্তিগত গাড়ি কমিয়া যাইবে;\n> পরিবেশ দূষণ হ্রাস পাইবে;\n> জ্বালানি ব্যয় হ্রাস পাইবে;\n> যাত্রী ও পণ্য পরিবহনের ব্যয় কমিবে;\n> উৎপাদনশীলতা বাড়িবে;\n> ব্যবসায় গতি আসিবে;\n> মানুষ প্রয়োজনীয় অবসর ও বিশ্রাম পাইবে;\n> সুস্থতা ও কর্মশক্তি বৃদ্ধি পাইবে;\n> সামাজিক যোগাযোগ বাড়িবে;\n> চিকিৎসা ব্যয় কমিবে;\n> পরিবহন খাতে একচেটিয়া আধিপত্যের অবসান ঘটিবে;\n> পরিবহন চাঁদাবাজি বন্ধ করা সহজ হইবে;\n> এই ব্যবস্থার সহিত কমিউনিটি পুলিশের কর্মব্যবস্থা সহজতর হইবে;\n> কর্মসংস্থান বাড়িবে;\nএই কাজের কিছু সীমাবদ্ধতাও থাকিবে। যেমন :\n> রুট নির্ধারণের প্রথমাবস্থায় কিছু ত্রুটি দেখা যাইবে। শোধরানোর (ট্রায়াল এন্ড এরর) মধ্য দিয়া আগাইয়া গেলে স্থিতি মিলিবে।\n> 'বাস বে'র জন্য স্থান পাইতে সমস্যা হইতে পারে। জনস্বার্থ বিবেচনায় ভূমি অধিগ্রহণ করিতেই হইবে।\n> একচেটিয়া পরিবহন ব্যবসায়ীদের স্বার্থহানির কারণে প্রথম দিকে সহিংসতা ঘটিতে পারে। এই ক্ষেত্রে কঠোরভাবে শৃঙ্খলা রক্ষা করিতে হইবে।\n> রাজনীতি ও আমলাতন্ত্রের দুর্নীতিবাজ অংশ হীনস্বার্থ চরিতার্থ করিতে এই কাজে বড় বাধা হইয়া উঠিতে পারে।\n \nকাজ কেবল পথ লইয়াই নহে :\nপথ সুগম ও গতিশীল রাখিতে ভূমি ব্যবহার ও ব্যবস্থাপনা লইয়াও বিভিন্ন মেয়াদি কাজ করিতে হইবে। সেবা ও বাণিজ্যিক কর্মকাণ্ডের স্থানিক বিন্যাস পরিকল্পিত হইতে হইবে। যেমন, পাইকারি বাজারের সংখ্যা বৃদ্ধি করিয়া যৌক্তিক অবস্থান নিশ্চিত করিতে হইবে। (যেমন মাছ, গোশত, সবজি এবং মুদিপণ্যের পাইকারি আড়ত চারটি পৃথক এলাকায় থাকিবে। কারণ, ঐ চার পণ্যের ব্যবসা চার ধরনের ব্যবসায়ীগণ করিয়া থাকেন। তাঁহাদের এক স্থানে ভিড় করিবার প্রয়োজন নাই) \nশিক্ষাপ্রতিষ্ঠান, হাসপাতাল, শপিংমল, প্রভৃতির অবস্থানগত প্রভাবও পর্যালোচনা করিতে হইবে। সকল প্রাথমিক ও মাধ্যমিক শিক্ষা প্রতিষ্ঠান তাহার সন্নিহিত এলাকার শিক্ষার্থীদের শিক্ষার দায়িত্ব লইবে। ইহা ছাড়া বহুতল আবাসিক ভবন নির্মাণের আগেও যথেষ্ট চিন্তা-ভাবনা করিতে হইবে। এইভাবে লোক সমাগম হয় এমন কর্মকাণ্ডের জন্য স্থান নির্ধারণে সতর্ক মনোযোগ দিতে হইবে।\nবিভিন্ন কর্মকাণ্ডে গণমানুষের যুক্ততা ও চলাচল বিবেচনায় সময়-ব্যবস্থাপনাও একটি গুরুত্বপূর্ণ বিষয়। যেমন, পাইকারি বাজার ও খুচরা বাজারের সমস্ত পণ্য সরবরাহকর্ম রাত ১১:০০ টা হইতে ভোর ৭:০০ এর মধ্য সম্পন্ন করা; সকাল ৭:০০ হইতে ৮:০০ টার মধ্য প্রভাতি শাখার শিক্ষার্থীদের স্কুল-কলেজে যাওয়া ইত্যাদি।\nপরিকল্পনা প্রণয়ন ও বাস্তবায়নে যাঁহারা যাহা করিবেন:\n> ভূগোলবিদ: প্রাকৃতিক বৈশিষ্ট্য বিচার, মানুষ-পরিবেশ সম্পর্ক এবং ভূমি-ব্যবহারের স্থানিক বিশ্লেষণ ও পরিকল্পনা।\n> নগর পরিকল্পনাবিদ: নগরবসতি, বাণিজ্যিক ও সেবা কেন্দ্রের বিস্তরণ এবং গণ-চলাচল ইত্যাদি বিশ্লেষণ ও পরিকল্পনা।\n> প্রকৌশলী: কাঠামোগত নকশা অঙ্কন, কাঠামো নির্মাণ, সংস্কার ও রক্ষণাবেক্ষণ।\n> অর্থনীতিবিদ: আর্থনীতিক পটভূমির বিশ্লেষণ ও ভবিষ্যৎ অভিক্ষেপ, বাজেট প্রস্তুত।\n> পরিবেশবিদ: পরিবেশ সংরক্ষণ, বাস্তুসংস্থানের যত্ন, এবং দুষণের ঝুঁকি হ্রাস পরিকল্পনা।\nএই কাজে পথচারী, গণপরিবহন যাত্রী (পুরুষ-মহিলা), চালক-শ্রমিক, ট্রাফিক পুলিশ প্রমুখ বাস্তব অভিজ্ঞতা শেয়ার করিবেন। এখন, বসবাসযোগ্য নগরী গড়িয়া তুলিতে প্রয়োজন কেবল আমাদিগের মনে ইচ্ছা জাগানো। আমরা চাহিলেই এই দরকারি কাজটা করিতে পারি।\n- ঢাকা, ৯ ই অক্টোবর, ২০২৪",
        "author": "ফখরুল মুনীর",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ঢাকার সড়কে গতি আনিবার উপায় আছে"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-11T10:38:00",
        "updated_date": "21:07:00",
        "source": "দৈনিক মানবজমিন",
        "last_scraped": "2024-11-06T17:24:21.398352"
    },
    {
        "url": "https://mzamin.com/news.php?news=134249",
        "title": "‘সংখ্যাগরিষ্ঠ মানুষ হয় সর্বদা নির্বোধ’",
        "image_urls": "https://mzamin.com/uploads/news/main/134249_song.webp",
        "content": "সচরাচর বিভিন্ন বিষয়ে নিজের মত সামাজিক মাধ্যমে প্রকাশ করেন না গুণী অভিনেতা ফজলুর রহমান বাবু। এবার নিজের উপলব্ধি তুলে ধরলেন তিনি বর্তমান সমাজ, বিনোদনসহ নানা বিষয়ে। বাবু লিখেন, ব্যর্থ সমাজে মানুষ জ্ঞান বিজ্ঞানে জেগে ওঠে না। সে জেগে ওঠে স্লোগানে। এখানে পাঠাগার কম থাকে। উপাসনালয় বেশি থাকে। যে উপাসনালয়গুলো আবার সপ্তাহের ছয়দিনই খালি পড়ে থাকে। ব্যর্থ সমাজে প্রতিটি চিন্তাশীল মানুষের বিপরীতে হাজার হাজার বোকা থাকে এবং প্রতিটি সচেতন শব্দের বিপরীতে থাকে হাজার হাজার পচনশীল শব্দ। তারা সমস্যার উপরে ভেসে বেড়ায়, গভীরে প্রবেশ করতে পারে না। বাবু বলেন, সংখ্যাগরিষ্ঠ মানুষ হয় সর্বদা নির্বোধ। সমাজের অতি তুচ্ছ বিষয়গুলো নিয়ে মানুষ আলোচনায় মেতে থাকে। মূল বিষয়গুলো হারিয়ে যায়। সমস্যা সমাধানের চেয়ে একে অন্যের ওপর প্রতিনিয়ত দোষ চাপাতে থাকে। অর্থহীন গান ও সস্তা বিনোদনের পেছনে  লাখ লাখ মানুষ ছুটে। ফলে, সস্তা বিনোদন করেও মানুষ প্রচুর জনপ্রিয়তা অর্জন করে। এবং এইসব গান, বাদ্য-বাজনার মানুষগুলো জনপ্রিয় হয়ে ওঠে। রাজনৈতিক নেতাদের দেবতার মতো করে পূজা-অর্চনা করা হয়। আর এক দলের দেবতাকে অন্য দল সহ্য করতে পারে না। যেকোনো একটা খেলা দিয়ে মানুষকে দিনের পর দিন নেশাগ্রস্ত করে রাখা হয়। চিন্তাশীল মানুষের মূল্য বা ওজন কেউ বুঝে না। অধিকাংশ মানুষ আজেবাজে কথায় সময় পার করে দেয়। আজেবাজে কথা বলে যে মানুষকে  হাসায়, তার চেয়ে কঠিন সত্য বলে যে বাস্তবতাকে  জাগিয়ে তোলে তাকে কেউ গ্রহণ করে না। অজ্ঞ সংখ্যাগরিষ্ঠরা এখানে আপনার ভাগ্য নির্ধারণ করে। ব্যর্থ সমাজে মানুষ ব্যর্থ হয় না, এখানে সচতুরভাবে তাকে ব্যর্থ বানানো হয়।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘সংখ্যাগরিষ্ঠ মানুষ হয় সর্বদা নির্বোধ’"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:24:32.995503"
    },
    {
        "url": "https://mzamin.com/news.php?news=134545",
        "title": "মা হলেন শ্রীময়ী",
        "image_urls": "https://mzamin.com/uploads/news/main/134545_e8.webp",
        "content": "উৎসবের মৌসুমে টলিউড অভিনেতা কাঞ্চন মল্লিক ও তার অভিনেত্রী স্ত্রী শ্রীময়ীর ঘরে এসেছ ফুটফুটে রাজকন্যা। বিয়ের আট মাসের মাথায় সবাইকে চমকে দিয়ে মা-বাবা হওয়ার খবর দিয়েছেন এই দম্পতি। কালীপূজার রাতেই মেয়ের মা হয়েছেন শ্রীময়ী চট্টোরাজ। মেয়ের জন্ম দিয়েছেন কলকাতার এক বেসরকারি হাসপাতালে। কাঞ্চন-শ্রীময়ী তাদের রাজকন্যার নাম রেখেছেন কৃষভি। \n ",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মা হলেন শ্রীময়ী"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:24:44.097999"
    },
    {
        "url": "https://mzamin.com/news.php?news=126407",
        "title": "বাংলাদেশে ওয়ানপ্লাস-এর প্রথম ফ্ল্যাগশিপ স্টোর উদ্বোধন",
        "image_urls": "https://mzamin.com/uploads/news/main/126407_kazi.webp",
        "content": "গ্লোবাল টেকনোলজি ব্র্যান্ড ওয়ানপ্লাস বাংলাদেশে তাদের প্রথম অফিসিয়াল ফ্ল্যাগশিপ স্টোর উদ্বোধন করেছে। ঢাকার যমুনা ফিউচার পার্ক শপিং মলে শুক্রবার স্টোরটি উদ্বোধন করা হয়। অত্যাধুনিক এই রিটেইল স্টোরটি ডিজাইন করা হয়েছে গ্রাহকদের ওয়ানপ্লাসের সবশেষ প্রযুক্তি ও পণ্যের অভিজ্ঞতা দিতে। আকর্ষণীয় ফ্ল্যাগশিপ স্টোরটিতে রাখা হয়েছে একটি ইন্টারেক্টিভ জোন, যেখানে গ্রাহকরা তাদের মান ও পছন্দের সর্বশেষ ‘মেড ইন বাংলাদেশ’ পণ্যগুলো দেখতে পারবেন। যমুনা ফিউচার পার্কের ‘৪সি-০১৮বি’ নম্বরের দোকানটিতে প্রতিদিন (ছুটির দিন ছাড়া) সকাল ১১টা থেকে রাত ৮টা পর্যন্ত স্টোরটি খোলা পাবেন গ্রাহকরা।  ঢাকার প্রাণকেন্দ্রে ওয়ানপ্লাস-এর প্রথম ফ্ল্যাগশিপ স্টোর উদ্বোধন উদযাপন উপলক্ষে গ্রাহকদের জন্য র‍্যাফেল ড্র’য়ের একটি বিশেষ সিরিজ ঘোষণা করা হয়েছে। ৬ সেপ্টেম্বর থেকে আগামী ৩ অক্টোবর পর্যন্ত ব্র্যান্ডটির ওয়ানপ্লাস নর্ড সিই৪ লাইট ৫জি এবং ওয়ানপ্লাস নর্ড এন৩০ এসই ৫জি ফোন কিনে গ্রাহকরা র‍্যাফেল ড্রতে অংশ নিতে পারবেন। যেখানে গ্রাহকরা ওয়ানপ্লাস নর্ড সিই৪ লাইট ৫জি কিংবা ওয়ানপ্লাস নর্ড এন৩০ এসই ৫জি স্মার্টফোন জিতে নেওয়ার সুযোগ ছাড়াও পাবেন আকর্ষণীয় গিফট বক্স। ওয়ানপ্লাস-এর সিইও মেঙ্ক ওয়াং বলেন, ‘আমাদের সম্মানিত ব্যবহারকারীদের জন্য ঢাকায় প্রথম ফ্ল্যাগশিপ স্টোর খুলতে পেরে আমরা আনন্দিত। এমনভাবে স্টোরটি ডিজাইন করা হয়েছে যেখানে গ্রাহকরা এসে আমাদের পণ্যগুলোর ফ্রার্স্ট হ্যান্ড রিয়েল লাইফ এক্সপেরিয়েন্স নিতে পারবেন। তিনি আরও বলেন,আমরা সবাইকে আমাদের স্টোরটিতে আসার জন্য এবং এই মাইলফলক উদযাপনে আমাদের সঙ্গী হতে আমন্ত্রণ জানাচ্ছি। যা ব্যবহারকারীদের প্রতি ওয়ানপ্লাসের প্রতিশ্রুতি পূরণের আরেকটি অগ্রগতি। পণ্যের গুণগত মান নিশ্চিত করতে এবং বিক্রয়োত্তর অফিসিয়াল সেবা পেতে ওয়ানপ্লাস সবসময় গ্রাহকদের অফিসিয়াল বাংলাদেশ সংস্করণ কিনতে উৎসাহিত করছে। ওয়ানপ্লাস অফিসিয়াল পণ্য বাংলাদেশে তৈরি এবং যেগুলো আমদানি করা সবগুলোরই বিটিআরসি সিস্টেমে তাদের আইএমইআই নিবন্ধিত। গ্রাহকরা খুব সহজে তাদের অফিসিয়াল ফোনের আইএমইআই যাচাই করতে পারবেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বাংলাদেশে ওয়ানপ্লাস-এর প্রথম ফ্ল্যাগশিপ স্টোর উদ্বোধন"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-09-07T17:46:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:24:55.314331"
    },
    {
        "url": "https://mzamin.com/news.php?news=127313",
        "title": "হাসিনা আমলে নির্যাতিত ডাক্তার মুক্তার আলী বিএনপি নেতাকর্মীদের ভালোবাসা সিক্ত হলেন",
        "image_urls": "https://mzamin.com/uploads/news/main/127313_kajal.webp",
        "content": "বিগত স্বৈরাচার সরকারের নির্যাতনের শিকার চক্ষু বিশেষজ্ঞ ডাক্তার মুক্তার আলী লস্কর মালদ্বীপ বিএনপির নেতাকর্মীদের ভালোবাসায় সিক্ত হলেন।  স্বৈরাচার সরকারের দুঃশাসনের সময় ওএসডি করা হয় তাকে। রেহাই পায়নি তার সহধর্মিনী মিসেস জেবাউন নাহারও।  দুইজনেই ঢাকা পিজি হাসপাতালে কর্মরত ছিলেন।\nএকপর্যায়ে জীবন বাঁচানোর তাগিদে  বাধ্য হয়ে পাড়ি জমায় মালদ্বীপে। সেখান থেমে ছিলেন না তিনি,  মালদ্বীপে বসবাস করেও বিগত সরকারের বিরুদ্ধে প্রতিটি আন্দোলনে কোন না কোন ভাবেই তার  অংশগ্রহণের প্রচেষ্টা অব্যাহত রেখেছেন।  সেটা হোক দেশে আর প্রবাসে। বৈষম্য বিরোধী ছাত্র আন্দোলনে খুনি হাসিনার পদত্যাগের মাধ্যমে অর্জিত স্বাধীনতার পর দেশগঠনে নিজের অংশগ্রহণের প্রত্যয় নিয়ে দেশে যাবেন তিনি। চাকুরী জীবনের ১৬ বছর ওএসডি থাকার পর দেশে ফিরেছেন ড: মুক্তার আলী লস্কর। \n১২ই সেপ্টেম্বর (বৃহস্পতিবার) মালদ্বীপ বিএনপি'র তথ্যপ্রযুক্তি বিষয়ক সম্পাদক আব্দুল কাদের শিকদার এর আয়োজনে রাজধানী মালের স্থানীয় একটি রেস্টুরেন্টে  ডক্টর মুক্তার আলি লস্কর এর বাংলাদেশের শুভাগমন  উপলক্ষে আলোচনা সভা অনুষ্ঠিত হয়। উক্ত আলোচনা অনুষ্ঠানের সভাপতিত্ব করেন মালদ্বীপ বিএনপি'র সভাপতি মোঃ খলিলুর রহমান। \nএসময় উপস্থিত ছিলেন বিএনপি মালদ্বীপ শাখার সাধারণ সম্পাদক মোঃ জহিরুল ইসলাম,  উপদেষ্টা মোঃ কাশেদুল ইসলাম,  সি: সহ-সভাপতি নেহের মিয়া রানা, সহ-সভাপতি শাহ আলম, মো: এমরান হোসেন তালুকদার, ফারুক হোসেন, প্রবাসী ব্যবসায়ী মোঃ হায়দার আলী সাবু,  যুগ্ম-সম্পাদক রবিউল আলম, সোহেল রানা, সাংগঠনিক সম্পাদক রফিকুল ইসলাম,  প্রচার সম্পাদক খলিলুর রহমান শাহজী, দপ্তর সম্পাদক মো: ওমর ফারুক অনিক, কোষাধ্যক্ষ  মো: আব্দুল্লাহ কাদের, যুবদল মালদ্বীপ শাখার প্রস্তাবিত সভাপতি মোঃ আরিফুল ইসলাম, মোহাম্মদ শরিফুল ইসলাম, মো: মামুন, মালদ্বীপ-বাংলা প্রেসক্লাবের সাংগঠনিক সম্পাদক মোঃ মনিরুজ্জামান মনির সহ বিএনপি ও তার অঙ্গ সংগঠনের নেতৃবৃন্দ।\n সবশেষে বাংলাদেশ জাতীয়তাবাদী বিএনপির প্রতিষ্ঠাতা শহীদ রাষ্ট্রপতি জিয়াউর রহমানের রুহের মাগফেরাত  এবং বেগম খালেদা জিয়ার সুস্থতা কামনা করে মোনাজাত করা হয়। নৈশভোজের মাধ্যমে অনুষ্ঠানের সমাপ্তি হয়।",
        "author": "মালদ্বীপ প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হাসিনা আমলে নির্যাতিত ডাক্তার মুক্তার আলী বিএনপি নেতাকর্মীদের ভালোবাসা সিক্ত হলেন"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-13T19:35:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:25:06.712082"
    },
    {
        "url": "https://mzamin.com/news.php?news=134247",
        "title": "  ‘রং ঢং’-এর  ট্রেলারে  রহস্যের আভাস",
        "image_urls": "https://mzamin.com/uploads/news/main/134247_rong.webp",
        "content": "আহসান সারোয়ার পরিচালিত সিনেমা ‘রং ঢং’ অনেক দিন ধরে সেন্সর বোর্ডে আটকে থাকার পর মুক্তির অনুমতি পায়। ৮ই নভেম্বর ছবিটি মুক্তি পাচ্ছে। এবার প্রকাশ করা হয়েছে সিনেমাটির ট্রেলার। গত শুক্রবার সন্ধ্যায় মুক্তি দেয়া হয় এ ছবির ট্রেলার। রহস্য, থ্রিলার ও মুখোশ পরা মানুষদের নিয়েই ছবিটির গল্পের আভাস মিলেছে এতে। পাশাপাশি প্রশংসিত হচ্ছে দর্শকমহলে। এর আগে চলচ্চিত্রটির দু’টি গান ‘বয়স ১৬তে প্রেম’ ও ‘অদ্ভুত প্রেম আমার’ সোশ্যাল মিডিয়ায় প্রকাশ পেয়ে প্রশংসিত হয়। চলচ্চিত্রটি সম্পর্কে নির্মাতা বলেন, একাধিক বাধা পেরিয়ে সিনেমাটি ৮ই নভেম্বর মুক্তি পেতে যাচ্ছে। এটা আমাদের জন্য স্বস্তির বিষয়। এর জন্য অনেক অপেক্ষা করতে হয়েছে আমাকে। এ সিনেমায় অভিনয় করেছেন তারিক আনাম খান, আরমান পারভেজ মুরাদ, লুৎফুর রহমান জর্জ, সেরা যামান, ফারুক আহমেদ, স্বাধীন খসরু, ডা. এজাজুল ইসলাম, শবনম পারভীন, প্রাণ রায়, জামিল হোসেন, মাখনুন, সোহেল মণ্ডল, আমিন আজাদ, শামীম হোসেন, অর্ণব খান প্রমুখ।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  ‘রং ঢং’-এর  ট্রেলারে  রহস্যের আভাস"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:25:18.015694"
    },
    {
        "url": "https://mzamin.com/news.php?news=133483",
        "title": "দোসর অনেকেই আছে রাষ্ট্রপতিকে নিয়ে এত ব্যস্ত কেন",
        "image_urls": "https://mzamin.com/uploads/news/main/133483_rijvi.webp",
        "content": "অন্তর্বর্তীকালীন সরকারের উদ্দেশে বিএনপির সিনিয়র যুগ্ম মহাসচিব রুহুল কবির রিজভী বলেছেন, ‘আপনারা আন্তর্জাতিক অপরাধ ট্রাইব্যুনাল করেছেন, সেখানে অনেকের বিচার হবে। কিন্তু আমরা যদি কাজের বদলে অকাজে বেশি লিপ্ত হয়ে পড়ি রাজনৈতিক ও সাংবিধানিক শূন্যতা তৈরি করি তাহলে তো জনগণ কথা বলা শুরু করবে। শুধু জটিলতার পর জটিলতা তৈরি করছেন কেন আপনারা? শেখ হাসিনার দোসর তো আরও অনেকেই আছে আপনাদের মধ্যে, কই তাদের বিষয়ে তো আপনারা কিছু বলছেন না।’\nসোমবার রাজধানীর আজিমপুরে ডেঙ্গু প্রতিরোধে সচেতনতা বৃদ্ধি ও চিকিৎসাবিষয়ক লিফলেট বিতরণ কর্মসূচিতে তিনি এসব কথা বলেন।\nরুহুল কবির রিজভী বলেন, ‘আলী ইমাম মজুমদার, যিনি ১/১১-তে গুরুত্বপূর্ণ দায়িত্ব ছিলেন। শেখ হাসিনার আমলেও গুরুত্বপূর্ণ দায়িত্বে ছিলেন। তাকে আপনারা উপদেষ্টা বানিয়েছেন। এরকম তো অনেকেই রয়েছেন, এসব বিষয়ে আপনারা তো কিছু বলেন না? শেখ হাসিনার রক্তাক্ত দুঃশাসনকে যারা প্রলম্বিত করেছে, টু শব্দ যারা করেনি, যারা নিঃস্বার্থভাবে শেখ হাসিনার তাবেদারি করেছে-তারা তো এখনো বহাল তবিয়তে ঘুরে বেড়াচ্ছেন।’\nতিনি বলেন, ‘আজকে রাষ্ট্রপতি থাকলো কী থাকল না, এটা নিয়ে আমরা দেশে কেন জটিলতা তৈরি করছি? কেন আমরা দেশে সঙ্কট ডেকে নিয়ে আসবো। এটা মুখ্য বিষয় নয়। আমরা শেখ হাসিনাকে দেশ থেকে তাড়িয়েছি, তার দোসরদেরকেও আইনের আওতায় নিয়ে এসে বিচার করা হচ্ছে আমাদের দায়িত্ব।’\nরিজভী বলেন, ‘যে সমস্ত গণমাধ্যম নির্লজ্জের মতো শেখ হাসিনার পদতলে বসে চামচামি করেছে, শেখ হাসিনার প্রতিটি অপকর্মকে যারা বৈধতা দান করেছে- কই তাদের বিষয়ে তো আপনারা কিছু বলেন না। ৭১ টেলিভিশনসহ আরও বিভিন্ন টেলিভিশনে আমরা যেভাবে শেখ হাসিনার সুনাম করতে দেখেছি, সেখানে বড় বড় সাংবাদিকরা ছিলেন, মিডিয়ার অনেক নামকরা লোক ছিলেন-কই তাদের বিষয়ে তো কিছু বলছেন না? শুধু রাষ্ট্রপতিকে নিয়েই আপনারা ব্যস্ত আছেন।’\nশেখ হাসিনার কঠোর সমালোচনা করে তিনি বলেন, ‘শেখ হাসিনার বিষয়ে আমি বলি, এই ভদ্রমহিলাকে জন্মের পরে তার মুখে করলার রস চিপে দেয়া হয়েছিল, আমাদের দেশে সাধারণত জন্মের পরে বাচ্চাদেরকে মধুর রস খাওয়ানো হয়। রোববারও তার একটি অডিও ফাঁস হয়েছে, সেই অডিওতে তিনি তার যুবলীগ-ছাত্রলীগকে বলছেন, সর্বোচ্চ প্রতিরোধ করো। অর্থাৎ রক্তপাতের হুমকির কথা তিনি বলেছেন। এটা তো ভয়ঙ্কর বিপজ্জনক কথা। তিনি পার্শ্ববর্তী দেশ থেকে উস্কানি দিচ্ছেন তাদের লোকদেরকে।’\nএ সময় বিএনপির স্বেচ্ছাসেবক বিষয়ক সম্পাদক মীর সরফত আলী সপু, স্বাস্থ্য বিষয়ক সম্পাদক ডা. রফিকুল ইসলাম, যুব বিষয়ক সম্পাদক মীর নেওয়াজ আলী নেওয়াজ, ঢাকা মহানগর দক্ষিণ বিএনপির আহ্বায়য়ক রফিকুল আলম মজনু, সদস্য সচিব তানভীর আহমেদ রবিন ও বিএনপি নেতা ইঞ্জিনিয়ার ইশরাক হোসেন প্রমুখ উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "দোসর অনেকেই আছে রাষ্ট্রপতিকে নিয়ে এত ব্যস্ত কেন"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-28T15:48:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:25:29.417531"
    },
    {
        "url": "https://mzamin.com/news.php?news=129533",
        "title": "গবেষণার মাধ্যমে নতুন জ্ঞানের সৃষ্টি ও জাতির ব্র্যান্ডিং কৌশল",
        "image_urls": "https://mzamin.com/uploads/news/main/129533_1.webp",
        "content": "ছাত্র ও জনগণের বিপ্লবের মাধ্যমে, একটি নতুন বাংলাদেশের বিশ্ববিদ্যালয়গুলির জন্য শক্তিশালী গবেষণার ভিত্তি গড়ে তোলার জন্য প্রচুর সুযোগ তৈরি হয়েছে। ভবিষ্যত প্রজন্মের সুবিধার জন্য আমাদের গবেষণা সংস্কৃতিকে নতুন আকার দেওয়ার জন্য আমাদের এই সুবর্ণ সুযোগকে আন্তরিকভাবে গ্রহণ করা উচিৎ।\nগবেষণার মাধ্যমে মূলত বিভিন্ন সম্প্রদায়/সমাজ/স্টেকহোল্ডার/ব্যবহারকারী/উপভোক্তাদের কাছে নতুন জ্ঞান/ধারণা তৈরি এবং ছড়িয়ে দেওয়া হয়। গবেষণার ফলাফল থেকে সমাজ উপকৃত হয়। নতুন জ্ঞান একটি জাতির অর্থনৈতিক উন্নয়নের জন্যও গবেষণা অনেক উপকারী। উদ্ভাবিত নতুন জ্ঞান ভাগাভাগি করে, গবেষক/শিক্ষাবিদরা তাদের বাস্তব জীবনের সমস্যা সমাধান করতে পারে। নীতি নির্ধারকরা উদীয়মান অঞ্চলে বা যেখানে প্রয়োজন সেখানে নতুন নীতি তৈরি করতে গবেষণার ফলাফল ব্যবহারও করতে পারে।\nআমাদের বিশ্ববিদ্যালয় এবং দেশকে বিশ্বব্যাপী অবস্থান করার জন্য এবং স্থানীয় ও অভ্যন্তরীণ শিক্ষার্থীদের, তহবিল, সহযোগিতা, শিল্প তহবিল ইত্যাদি আকর্ষণ করার জন্য উচ্চমানের গবেষণা অত্যন্ত গুরুত্বপূর্ণ। উদ্ভাবনী এবং উচ্চ-মানের গবেষণা ছাড়া, আমাদের বিশ্ববিদ্যালয় এবং দেশ বিশ্ব মানচিত্রে দৃশ্যমান হবে না।\nউচ্চ-মানের গবেষণা প্রকাশনার মাধ্যমে, স্নাতকোত্তর ছাত্র এবং জুনিয়র একাডেমিক কর্মীদের উদ্ভাবনী গবেষক হতে, বৈজ্ঞানিক নিবন্ধ লিখতে, তাদের যোগাযোগ এবং সমালোচনামূলক চিন্তার দক্ষতা উন্নত করার জন্য ভালভাবে প্রশিক্ষিত করা যেতে পারে। উচ্চ মানের গবেষকদের উদ্বুদ্ধ করতে এবং প্রশিক্ষণের জন্য প্রাথমিক কর্মজীবনে গবেষকদের প্রশিক্ষণের প্রোগ্রাম থাকা উচিৎ।\nতাছাড়া গবেষণা একটি দেশের অর্থনৈতিক উন্নয়নের জন্য প্রয়োজনীয় নতুন পণ্য এবং প্রক্রিয়া বিকাশ বা উন্নত করতে সহায়তা করে। গবেষণা সংস্থারও টেকনোলজি রেডিনেস লেভেল (টিআরএল) উন্নত করার উপর ফোকাস করা উচিত। শিল্পে মৌলিক ধারণা থেকে বাস্তব সমস্যার অ্যাপ্লিকেশনে তহবিল এবং সহযোগিতা অত্যন্ত প্রয়োজনীয়। গবেষণা সংস্থাগুলি শুধুমাত্র গবেষণার মৌলিক দিকের উপর দৃষ্টি নিবদ্ধ না করে তাদের টেকনোলজিকে রেডিনেস লেভেলের (টিআরএল) মত উচ্চ স্তরে নিয়ে যাওয়ার লক্ষ্য দীর্ঘমেয়াদী থাকতে হবে।\nতৈরি পোশাক শিল্পে বাংলাদেশ অত্যধিক সম্ভাবনার দেশ। এটি বাংলাদেশের জন্য একটি অনন্য সুযোগ কারণ অন্য কোনো দেশ বাংলাদেশের সাথে নির্দিষ্ট দিক দিয়ে প্রতিযোগিতা করতে পারে না। তবুও অন্যান্য প্রতিযোগীদের সাথে তাল মিলিয়ে চলতে উদ্ভাবনী সমাধানের গুরুতর অভাব রয়েছে আমাদের দেশে। গবেষণার মধ্যদিয়ে, পণ্য এবং প্রক্রিয়া উন্নয়নের মাধ্যমে এই খাতকে আন্তর্জাতিক পর্যায়ে প্রতিযোগিতামূলকভাবে বিপণন করা গেলে দেশের জন্য বিশাল অর্থনৈতিক সুবিধা সৃষ্টি হবে।\nবিশেষ করে, আর্টিফিশিয়াল ইন্টেলিজেন্স, মেশিন লার্নিং, এনার্জি সিকিউরিটি, ক্লিন এনার্জি ডেভেলপমেন্ট, রিনিউয়েবল এনার্জি, সেমিকন্ডাক্টর/চিপস ইন্ডাস্ট্রি এবং ক্লাইমেট চেঞ্জকে গ্লোবাল গ্রান্ট হিসেবে চ্যালেঞ্জার এই ক্ষেত্রগুলিতে ফোকাস করা উচিত।\nগবেষণায় সক্ষমতা জোরদার করার জন্য, মালয়েশিয়ার মতো \"রিসার্চ ইউনিভার্সিটি\" এর সাথে কয়েকটি বিশ্ববিদ্যালয়কে বিশেষ সুযোগ দেওয়া যেতে পারে যা মূলত গবেষণা এবং উদ্ভাবনী কার্যক্রমগুলিতে সহায়তা করতে পারে। এবং বিশ্ববিদ্যালয়গুলিতে বিশেষভাবে শিল্পের চাহিদাকে কেন্দ্র করে আলাদা ইউনিট থাকা উচিত যা বিশেষভাবে শিল্পের চাহিদা মেটাতে পণ্য, প্রক্রিয়া বিকাশের উপর মনোনিবেশ করবে। একাডেমিক গবেষণা এবং শিল্প চাহিদা উভয় ফোকাস করা একটি চ্যালেঞ্জিং কাজ। প্রাথমিক পর্যায়ে ঢাকা বিশ্ববিদ্যালয়, বুয়েট, বাংলাদেশ কৃষি বিশ্ববিদ্যালয় এবং একটি মেডিকেল সংশ্লিষ্ট বিশ্ববিদ্যালয়গুলোকে গবেষণা ভিত্তিক বিশ্ববিদ্যালয়ের মর্যাদা দেওয়া যেতে পারে। সাথে গবেষণা কার্যক্রম পরিচালনার জন্য বিশেষ তহবিল প্রদান করা উচিত।\nউচ্চ মানের গবেষণা পরিচালনা এবং বিকাশের জন্য বিশেষ করে ল্যাব/পরীক্ষামূলক গবেষণার জন্য তহবিল প্রয়োজন। স্কলারশিপ/ফেলোশিপ, গবেষণা ও প্রশাসক কর্মী নিয়োগ, এবং অত্যাধুনিক গবেষণা সরঞ্জাম, সরঞ্জাম এবং উপকরণগুলির আপগ্রেডিং এবং রক্ষণাবেক্ষণের সাথে ল্যাব স্থাপন ও উন্নয়নের জন্যও বিশাল তহবিলের প্রয়োজন। বিশ্ববিদ্যালয়গুলোকে তাদের গবেষণাকে দীর্ঘমেয়াদী লক্ষ্যে টিকিয়ে রাখার জন্য প্রাক্তন ছাত্রদের সম্পৃক্ততার মাধ্যমে, আন্তর্জাতিক উৎসের মাধ্যমে ইন্ডাস্ট্রি থেকে তহবিল খোঁজার চেষ্টা করা উচিত।\nনির্দিষ্ট কিছু গবেষণার ক্ষেত্রে ফোকাসিত এলাকায় ফোকাস করার জন্য কিছু গবেষণা কেন্দ্র/ইনস্টিটিউটের অবস্থা দেওয়া যেতে পারে। বাংলাদেশ বৈজ্ঞানিক ও শিল্প গবেষণা কাউন্সিল (বিসিএসআইআর) কে একটি স্টার্টিং পয়েন্ট হিসাবে এ মর্যাদা দেওয়া যেতে পারে। তৈরি পোশাক সম্পর্কিত গবেষণার ক্ষেত্র বিশেষ করে, এনার্জি স্টোরেজ এবং গ্রিন বা ক্লিন এনার্জি সম্পর্কিত এলাকা, এআই, চিপস বা সেমিকন্ডাক্টরের উপর সুনির্দিষ্ট ফোকাস দিয়ে আরও কয়েকটিকে লক্ষ্য নিয়ে শুরু করা যেতে পারে। বন্যা বা দুর্যোগ ব্যবস্থাপনা কেন্দ্র হতে পারে আরেকটি গুরুত্বপূর্ণ ফোকাস পয়েন্ট যা তাদের জন্য সুনির্দিষ্ট মানদণ্ডের ভিত্তিতে বিশেষ তহবিল গঠন করে গবেষণা চালিয়ে যেতে পারে।\nমালয়েশিয়া, চীন, জাপান, অস্ট্রেলিয়া, মার্কিন যুক্তরাষ্ট্র, যুক্তরাজ্য, কোরিয়া, মধ্যপ্রাচ্য সংক্ষিপ্ত সফর, পরীক্ষার নমুনা, যৌথ তত্ত্বাবধান, যৌথ প্রকাশনা, ভিজিটিং ও অনলাইন সেমিনার বা গবেষণায় অংশগ্রহণ করা আরও সম্ভাব্য এবং বেশ সহায়ক হতে পারে। সহযোগিতার মাধ্যমে অনেক চ্যালেঞ্জ যেমন, গবেষণার সুযোগ-সুবিধা, তহবিল গঠন, ডেটাবেজ ইত্যাদির ক্ষেত্রে দক্ষতার অভাব কাটিয়ে উঠা যেতে পারে।\nএছাড়া সারা বিশ্বে অনেক মেধাবী বাংলাদেশী শিক্ষাবিদ, গবেষক কাজ করছেন। তাদের উচ্চশিক্ষা ব্যবস্থার জন্য কোলাবোরেশন করা উচিত যাতে তারা দেশের শিক্ষা ব্যবস্থা, বিশেষ করে, বাংলাদেশের গবেষণার পরিবেশ ফিরিয়ে আনতে বা পুনর্নির্মাণ করতে অবদান রাখতে পারে।\nবাংলাদেশে ইতিমধ্যেই বেশ কিছু সংখ্যক বেসরকারি বিশ্ববিদ্যালয় রয়েছে এবং বাংলাদেশের উচ্চ শিক্ষা ব্যবস্থায় উল্লেখযোগ্যভাবে অবদান রেখে চলেছে। তাদের পিএইচডি এবং মাস্টার্সের মতো গবেষণার সংস্কৃতিতে প্রোগ্রাম তৈরি করার সুযোগ দেওয়া উচিত। যদি কোন সমস্যা/চ্যালেঞ্জ/উদ্বেগ থাকে, তবে সেগুলি যথাযথ মানের নিশ্চয়তা বা ইনভেস্টিগেশন পদ্ধতির মাধ্যমে পেশাদারভাবে পরিচালনা করা উচিত। তাদের গবেষণাগুলিকে সমর্থন করার জন্য সরকারী তহবিল পাওয়ার সমান সুযোগ দেওয়া উচিত। প্রাইভেট ইউনিভার্সিটি শুধুমাত্র অর্থ উপার্জনের ব্যবসায় ফোকাস করা উচিত নয়। তাদের রাজস্বের অংশ গবেষণা অবকাঠামো, বৃত্তি বা ফেলোশিপ, জুনিয়র কর্মীদের জন্য অভ্যন্তরীণ তহবিল তৈরিতে বিনিয়োগ করা উচিৎ।\nমোটিভেশন বা ইনসেন্টিভ ব্যতীত, গবেষণা সংস্কৃতি প্রতিষ্ঠা করা যায় না কারণ গবেষণার জন্য প্রচুর পরিমাণে মানসম্পন্ন সময় এবং ক্রিটিকাল থিঙ্কিংয়ের প্রয়োজন হয়। বাহিরের দেশগুলিতে, সেরা পারফরম্যান্সকারী গবেষকদের দ্রুত পদোন্নতি, উচ্চ মানের প্রকাশনার জন্য আর্থিক পুরস্কার, সাইটেশনের জন্য সাইটেশন পুরস্কার বা নব উদ্ভাবনের জন্য উদ্ভাবনী পুরস্কার দেওয়া হয়। তারা তাদের ওয়েবসাইট, সোশ্যাল মিডিয়াতে তাদের কৃতিত্ব প্রকাশের মাধ্যমে অনুপ্রাণিত করে যা বিশ্বজুড়ে এমন অনুশীলন, মোটিভেশনের ক্ষেত্রে বেশ কৌশলের। অসামান্য পিএইচডি এবং মাস্টার্সের ছাত্রদের জন্য মোটিভেশন থাকা উচিত। তাদের গবেষণার উন্নয়নের জন্য বহিঃবিশ্বের দেশগুলির সম্মেলনে যোগদানের জন্য তাদের অর্থায়ন করা উচিৎ।\n(প্রফেসর ড. সাইদুর রহমান \nডিস্টিংগুইশড রিসার্চ প্রফেসর \nসানওয়ে ইউনিভার্সিটি, মালয়েশিয়া। \nমেইল: saidur@sunway.edu.my)\nঅনুলিখনঃ আরিফুল ইসলাম, মালয়েশিয়া প্রতিনিধি, দৈনিক মানবজমিন",
        "author": "প্রফেসর ড. সাইদুর রহমান",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গবেষণার মাধ্যমে নতুন জ্ঞানের সৃষ্টি ও জাতির ব্র্যান্ডিং কৌশল"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-29T17:38:00",
        "updated_date": "23:11:00",
        "source": "দৈনিক মানবজমিন",
        "last_scraped": "2024-11-06T17:25:40.783488"
    },
    {
        "url": "https://mzamin.com/news.php?news=130625",
        "title": "আকাশে ভারতীয়  বায়ুসেনার যুদ্ধবিমানের মহড়া দেখতে গিয়ে মৃত ৫",
        "image_urls": "https://mzamin.com/uploads/news/main/130625_beg.webp",
        "content": "ভারতীয় বায়ুসেনার এয়ার শো দেখতে গিয়ে চেন্নাইয়ের মারিনা বিচে মৃত্যু হলো পাঁচজনের। অসুস্থ হয়ে হাসপাতালে ভর্তি শতাধিক। ভারতীয় বায়ুসেনার ৯২তম বর্ষপূর্তি উপলক্ষে আয়োজন করা হয়েছিল গ্রান্ড এয়া শো-র। সেই অনুষ্ঠানেই যোগ দিয়েছিলেন লক্ষাধিক মানুষ, কিন্তু আনন্দের জায়গায় তাতে বিষাদের সুর ছড়াল। অতিরিক্ত গরম, ভিড়ের চাপেই অসুস্থ হয়ে মৃত্যু হয় ৫ জনের।  সকাল ১১টা থেকে শো শুরু হওয়ার কথা ছিল। তার আগেই অগণিত জনতা এসে ভিড় জমান শহরের সমুদ্র সৈকতে। ভিড় সামলাতে হিমশিম খেতে হয় পুলিশকে। বেলা বাড়ার সঙ্গে সঙ্গে রোদের তেজ প্রবল হয়। যার জেরে অনেকে অসুস্থ হয়ে পড়েন।  প্রত্যক্ষদর্শীরা জানিয়েছেন, এয়ার শো চলাকালীন অনেকেই মাথা ঘুরে পড়ে যান। কারো কারো সানস্ট্রোক হয়। অন্ততপক্ষে ২৩০ জনকে  হাসপাতালে ভর্তি করানো হয়। ডিহাইড্রেশনের উপসর্গ ছিল অনেকের। তাছাড়া পাঁচজনের মৃত্যু হয়েছে। ভিড় নিয়ন্ত্রণে চেন্নাই পুলিশ সম্পূর্ণ ব্যর্থ ছিল বলেই অভিযোগ করেছেন দর্শকরা। শুধু মূল অনুষ্ঠানস্থলই নয়, মেরিনা বিচ সহ শহরের একাধিক জায়গাতেই দর্শকদের উপচে পড়া ভিড় জমেছিল। এরফলে ব্যাপক যানজটের সৃষ্টি হয়। ভিড় সামাল দিতে হিমশিম খায় মেট্রো কর্তৃপক্ষ। এদিকে, অনুষ্ঠানে যারা যোগ দিতে এসেছিলেন, তাদের অভিযোগ, রাস্তার ধারের সমস্ত দোকানপাট সরিয়ে দেওয়া হয়েছিল। যার ফলে কেউ অসুস্থবোধ করলেও, সামান্য পানিটুকুও পাননি। অনেকে অনুষ্ঠান শুরুর আগেই জ্ঞান হারান। ব্যাপক যানজটের ফলে হাসপাতালে পৌঁছতেও দেরি হয়। শেষে সাহায্যের হাত বাড়ান মেরিনা বিচ এলাকার বাসিন্দারা। বাড়ি থেকে পানি  এনে যথাসম্ভব সাহায্য করার চেষ্টা করেন তারা। এই ঘটনাকে কেন্দ্র করে রাজনৈতিক চাপান-উতরও শুরু হয়েছে।  তামিলনাড়ুর ডিএমকে সরকারকে তোপ দেগেছেন রাজ্যের বিজেপি প্রধান আন্নামালাই। তিনি হুঙ্কার দেন, এই মৃত্যুকে দুর্ঘটনা বলে দেগে দেওয়া যায় না। প্রাথমিক নিরাপত্তার ব্যবস্থাটুকু ছিল না। পাশাপাশি বিরাট সংখ্যক মানুষের যাতায়াতের জন্য পর্যাপ্ত যানবাহানেরও ব্যবস্থা করেনি প্রশাসন। সাধারণ মানুষের নিরাপত্তায় গাফিলতি হল কেন, উত্তর দিতে হবে মুখ্যমন্ত্রী এমকে স্ট্যালিনকে। চাপের মুখে পড়ে রাজ্যের স্বাস্থ্যমন্ত্রী মা সুব্রামানিয়ান এক বিবৃতিতে বলেছেন যে,   \"আইএএফের দাবির কথা মাথায় রেখে ব্যবস্থা করা হয়েছিল। চেন্নাই কর্পোরেশন এবং মেট্রো ওয়াটারও পর্যাপ্ত অস্থায়ী টয়লেট এবং পানির  ব্যবস্থা করেছিল। ভিড়ের মধ্যে কেউ মারা যায়নি। কোনো মৃত্যু ভিড় বা অব্যবস্থাপনার সাথে সম্পর্কিত নয়।'\nসূত্র : এনডিটিভি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আকাশে ভারতীয়  বায়ুসেনার যুদ্ধবিমানের মহড়া দেখতে গিয়ে মৃত ৫"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-07T17:11:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:25:51.819941"
    },
    {
        "url": "https://mzamin.com/news.php?news=126887",
        "title": "  শিশুর মানসিক বিকাশ, সৃজনশীলতা তৈরি হয় পরিবার ও বিদ্যালয় থেকে",
        "image_urls": "https://mzamin.com/uploads/news/main/126887_1.webp",
        "content": "আজকের শিশুরাই আগামীদিনের পরিণত মানুষ। ভবিষ্যৎ জাতির উত্তরাধিকার ও জাতির কর্ণধার। তাই আমাদের এই শিশুরাই হচ্ছে দেশ ও জাতির শ্রেষ্ঠ সম্পদ। তাদের সুষ্ঠু মানসিক বিকাশ নিশ্চিত করে তাদের উদ্ভাবনী বা সৃজনশীলতায় উদ্বুদ্ধ করতে পারলে দেশ ও জাতির উপর তার প্রত্যক্ষ প্রভাব পড়বে।\nপ্রতিটি শিশুই অপার কৌতূহল ও কল্পনাশক্তি নিয়ে জন্মগ্রহণ করে। তার মধ্যে উদ্ভাবনী ধারণা বা সৃজনশীলতা এমন একটা দক্ষতা যার মাধ্যমে শিশু তার এই অপার কৌতূহল ও কল্পনাশক্তিকে সমন্বিত করে উপযুক্ত স্থানে ব্যবহার করে নতুন নতুন বিষয় সৃষ্টি বা আবিষ্কার করতে পারে। এ বিষয়ে যে শিশু যত দক্ষতা অর্জন করবে তার সফলতার সম্ভাবনাও তত বেশি বাড়বে।\nজন্মলগ্ন থেকেই শিশু তার উদ্ভাবনী ক্ষমতা প্রকাশ করে। জন্মের প্রথম ধ্বনি ক্রন্দন, যা প্রাকৃতিক নিয়মে করানো হয়। দ্বিতীয় বা পরের ক্রন্দন সে তার তৃষ্ণা, ক্ষুধা, অবস্থান বুঝাতে তার উদ্ভাবনী ক্ষমতা ক্রন্দন বা কান্না করে প্রয়োজন নিবৃত্তি করে। সুতরাং তাই বলা যায় যে, শিশুর মধ্যে উদ্ভাবনী ক্ষমতা বা সৃজনশীলতা জন্মের পর থেকেই পরিলক্ষিত হয়। যা পরবর্তীতে শিশুর মানসিক বিকাশে অনন্য ভূমিকা পালন করে।\nশিশুর প্রথম শেখার স্থান হচ্ছে তার পরিবার। আদর্শ হচ্ছে তার মা-বাবা ও পরিবারের সদস্যরা। পরিবার থেকেই সে প্রতিনিয়ত দেখেশুনে তা তার ব্যক্তিজীবনে অনুসরণ করে। এক্ষেত্রে শিশুর মানসিক বিকাশে পরিবারের ভূমিকা ও সহযোগিতা অত্যন্ত গুরুত্বপূর্ণ। আমরা সাধারণত শিশুর বিকাশ বলতে শুধু শরীরের সুস্থতা ও বুদ্ধিকেই বুঝি এবং তার উপর গুরুত্ব দেই। কিন্তু এর পাশাপাশি শিশুর মানসিক, সামাজিক, আবেগিক ও নৈতিক বিকাশও গুরুত্বপূর্ণ। সঠিক চর্চা ও অনুশীলনে শিশুর সুপ্ত প্রতিভা বিকশিত হয়। শিশুর মধ্যে নিত্যনতুন কল্পনা ও চিন্তা-চেতনা সৃষ্টির মাধ্যমে নতুন কিছু আবিষ্কার করতে পারে। ফলে ছোট বেলা থেকেই শিশুর মধ্যে উদ্ভাবনী ধারণা বা সৃজনশীল গুণটি বিকশিত হয়, যা পরবর্তীতে কাজে ব্যবহৃত হয়। শিশুর মানসিক বিকাশে উদ্ভাবনী ধারণা বা সৃজনশীলতা প্রকাশের দ্বিতীয় স্থান হচ্ছে বিদ্যালয়। এক্ষেত্রে শিক্ষকের ভূমিকা খুবই গুরুত্বপূর্ণ। একজন শিক্ষক শিশুর মানসিক বিকাশে সবচেয়ে বেশি অবদান রাখতে পারেন। শিশুরা তার কাছ থেকেই বিকশিত হয়। তাই শিশুর বিকাশে শিক্ষকের ভূমিকার বিকল্প নেই।\nউদ্ভাবনী ক্ষমতা বা সৃজনশীলতা এমনিতেই তৈরি হয় না। এটি চর্চা ও অনুশীলন করতে হয়। ছোট বেলা থেকেই এটার চর্চা অত্যাবশ্যক। এক্ষেত্রে শিশুদের পাঠ্যবইয়ে আবদ্ধ না করে তাদেরকে সৃজনশীল কাজে উৎসাহিত করা উচিত। এর জন্য প্রয়োজনে নিরাপদ পরিবেশ সৃষ্টি, পর্যাপ্ত খেলাধুলার সামগ্রী মজুত, শিশুদের ভালো কাজে উৎসাহ ও স্বীকৃতি প্রদান এবং পর্যাপ্ত ফ্রি সময়ের ব্যবস্থা রাখা। শুধু বইনির্ভর পাঠ ও সময়ের আবর্তনে বেঁধে রাখলে তাদের আনন্দ হারিয়ে যায়। ফলে শিশুর সৃজনশীল কর্মকাণ্ড বিকাশ ঘটার সুযোগ কমে যায়। এক্ষেত্রে শিক্ষক পাবেন তাদেরকে খেলাধুলা, গল্পবলা বা লেখা, বিতর্ক, চারু ও কারুকলা, সংগীত, শরীরচর্চা সঠিকভাবে প্রযুক্তির ব্যবহার ইত্যাদি বিষয়ে অংশগ্রহণ করতে দিতে হবে। এতে শিশুর মধ্যে কল্পনাশক্তি, চিন্তা-চেতনা, শারীরিক সুস্থতা, পর্যবেক্ষণ দক্ষতা ইত্যাদি বিষয়ে দক্ষতা অর্জনের মাধ্যমে শিশুদের মধ্যে সৃজনশীলতা বা উদ্ভাবনী ধারণার সৃষ্টি করবে। উদ্ভাবনী ধারণা বা সৃজনশীল চিন্তা-ভাবনার বিকাশ করা শিশুদের ভবিষ্যতের জন্য একটি গুরুত্বপূর্ণ দক্ষতা, সুতরাং শিশুর মানসিক বিকাশে অভিভাবক, শিক্ষক ও বিদ্যালয়ের ভূমিকা খুবই গুরুত্বপূর্ণ। \nপরিশেষে বলা যায় যে, শিশুর মানসিক বিকাশ যত সমৃদ্ধ হবে তত কল্পনাশক্তি, চিন্তা-চেতনা এবং বিভিন্ন সমস্যা সমাধানে তার উদ্ভাবনী ধারণা প্রয়োগ বাড়বে। এর ফলে শিশু শুধুমাত্র শিক্ষা জীবনেই নয় ব্যক্তি জীবনেও কৃতিত্ব অর্জনে বিশেষ অবদান রাখবে।\nলেখক: মো. কামরুল হাসান সোহেল \nসাবেক নির্বাহী অফিসার, নবাবগঞ্জ উপজেলা।",
        "author": "মো. কামরুল হাসান সোহেল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  শিশুর মানসিক বিকাশ",
            " সৃজনশীলতা তৈরি হয় পরিবার ও বিদ্যালয় থেকে"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-10T20:03:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:26:02.990748"
    },
    {
        "url": "https://mzamin.com/news.php?news=112903",
        "title": "দেশে স্মার্ট মিটার সংযোগ বাড়াতে একসঙ্গে কাজ করবে বাংলালিংক ও নেসকো",
        "image_urls": "https://mzamin.com/uploads/news/main/112903_bn.webp",
        "content": "দেশের অন্যতম ডিজিটাল সেবাদাতা প্রতিষ্ঠান বাংলালিংক, নর্দান ইলেকট্রিসিটি সাপ্লাই কোম্পানি পিএলসি-এর সাথে একটি দ্বিপাক্ষিক চুক্তি স্বাক্ষর করেছে। এই চুক্তির ফলে রাজশাহী ও রংপুর বিভাগে বিদ্যুৎ সঞ্চালনের দায়িত্বে থাকা রাষ্ট্রীয় মালিকানাধীন কোম্পানিটি বাংলালিংক-এর দ্রুততম ফোর-জি ইন্টারনেট সংযোগ ও একগুচ্ছ উদ্ভাবনী ডিজিটাল সেবা পেতে যাচ্ছে।    \nটানা চার বার ওকলা স্পিডটেস্ট অ্যাওয়ার্ড  স্বীকৃতি প্রাপ্ত দেশের সবচেয়ে দ্রুতগতির ইন্টারনেট বাংলালিংক ফোর-জি ব্যবহার করে দেশের উত্তরাঞ্চলে স্মার্ট প্রি-পেইড মিটার সংযোগকে গতিশীল করা এই চুক্তির মূল লক্ষ্য। বিদ্যুৎ সেবাকে ডিজিটালাইজেশনের মাধ্যমে বাংলাদেশ সরকারের স্মার্ট বাংলাদেশ ভিশন বাস্তবায়নে এই উদ্যোগ ইতিবাচক ভূমিকা রাখবে বলে আশা করছেন সংশ্লিষ্টরা।     \nনেসকো-এর রাজশাহী কার্যালয়ে আয়োজিত এক অনুষ্ঠানে রুবাইয়াত এ তানজিম ও মোঃ শামীম-আল-মামুন নিজ নিজ প্রতিষ্ঠানের পক্ষে এই চুক্তিতে স্বাক্ষর করেন। বাংলালিংক-এর এন্টারপ্রাইজ বিজনেস ডিরেক্টর, রুবাইয়াত এ তানজিম বলেন, “ বাংলালিংক-এ আমাদের লক্ষ্য গ্রাহকদের নিরবচ্ছিন্ন ও উন্নতমানের ডিজিটাল অভিজ্ঞতা প্রদান করা। সম্প্রতি আমরা আমাদের নেটওয়ার্ক কভারেজ দ্বিগুণ করেছি আমাদের দ্রুততম ফোর-জি নেটওয়ার্কের মাধ্যমে দেশের বৈদুতিক সেবার মান বৃদ্ধির কার্যক্রমে অবদান রেখে যাচ্ছি। বিদ্যুৎ সঞ্চালনে একটি সার্বিক ডিজিটাল সমাধানের ব্যবস্থা প্রদানের মাধ্যমে এই যৌথ উদ্যোগ স্মার্ট বাংলাদেশ ভিশন বাস্তবায়নকে আরও ত্বরান্বিত করবে বলে আমরা আশাবাদী।”  \nনেসকো-এর ডিজিএম (আইসিটি অপারেশন ও অটোমেশন) মোঃ শামীম-আল-মামুন বলেন, “দেশের দ্রুততম ফোর-জি ইন্টারনেট ও বৈচিত্রময় উদ্ভাবনী সেবা প্রদানকারী ডিজিটাল অপারেটর বাংলালিংক-এর সাথে চুক্তিবদ্ধ হতে পেরে আমরা উচ্ছ্বাসিত। এই চুক্তির ফলে আমরা বাংলালিংক-এর দ্রুতগতির ফোর-জি ইন্টারনেট ব্যবহার করে স্মার্ট মিটার সংযোগ প্রদান কার্যক্রমকে আরও গতিশীল করতে পারবো।”\nএছাড়াও বাংলালিংক-এর হেড অফ স্ট্র্যাটেজিক বিজনেস, এন্টারপ্রাইজ বিজনেস, এসএম সামসুর রহমান, নেসকো-এর ম্যানেজার( ডিসি, ডিআর ও অবকাঠামো), অফিস অফ ডিজিএম (আইসিটি ও অটোমেশন), আবু সায়েম মোহাম্মদ সাদসহ উভয় প্রতিষ্ঠানের উচ্চপদস্থ কর্মকর্তাগণ অনুষ্ঠানে উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "দেশে স্মার্ট মিটার সংযোগ বাড়াতে একসঙ্গে কাজ করবে বাংলালিংক ও নেসকো"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-06-04T18:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:26:14.234723"
    },
    {
        "url": "https://mzamin.com/news.php?news=112317",
        "title": "ভোটপ্রচারে গোটা ভারতের মধ্যে প্রথম পশ্চিমবঙ্গ, জানালো নির্বাচন কমিশন",
        "image_urls": "https://mzamin.com/uploads/news/main/112317_Untitled-1.webp",
        "content": "আর মাত্র কয়েকঘণ্টার অপেক্ষা। তারপরেই ভারতের মাটিতে লোকসভা ভোটের পরিসমাপ্তি। ইতিমধ্যেই গোটা দেশে এবং রাজ্যে ছয় দফার ভোটগ্রহণ শেষ। আগামী ১ জুন শনিবার, বাংলায় সপ্তম তথা শেষ দফার লোকসভা নির্বাচন। মোট ৯টি কেন্দ্রে হবে ভোটগ্রহণ। নির্বাচনী প্রচারে ভারতবর্ষের মধ্যে সবথেকে এগিয়ে পশ্চিমবঙ্গ। বিবৃতি দিয়ে জানাল নির্বাচন কমিশন\nপরিসংখ্যান বলছে, বিভিন্ন রাজনৈতিক দল মিলিয়ে রাজ্যে প্রায় ১ লক্ষ কর্মসূচি হয়েছে। তীব্র দাবদাহ কিংবা বৃষ্টি, সবকিছু উপেক্ষা করেই প্রার্থীরা ছুটেছেন এক প্রান্ত থেকে অন্য প্রান্ত। বৃহস্পতিবার বিকাল পাঁচটায় অষ্টাদশ লোকসভা নির্বাচনের প্রচার শেষ হয়েছে। শেষ দফার প্রচার শেষের পরে কমিশন জানাচ্ছে, লোকসভা ভোটের প্রচারপর্বে দেশের মধ্যে সবচেয়ে বেশি ভোট সংক্রান্ত কর্মসূচি হয়েছে পশ্চিমবঙ্গতে। এরাজ্যে সভা-সমিতি-মিছিল-রোড শো মিলিয়ে প্রায় ৯৫ হাজার রাজনৈতিক কর্মসূচি হয়েছে।\nকমিশন সূত্রের খবর, পশ্চিমবঙ্গে কর্মসূচি করতে চেয়ে বিভিন্ন রাজনৈতিক দল এবং সংগঠনের তরফে ১ লক্ষ ১৯ হাজার ২৭৬ আবেদন জমা পড়ে। তার মধ্যে ৯৫ হাজার আবেদনের অনুমতি দেওয়া হয়। রাজ্যের মধ্যে আবার সব চেয়ে বেশি প্রচার হয়েছে পশ্চিম মেদিনীপুর জেলায়। সেখানে ১০,৬৮৮টি কর্মসূচি হয়েছে। তালিকায় দ্বিতীয় স্থানে রয়েছে উত্তর ২৪ পরগনা। রাজ্যে ভোটপ্রচারে কোনও দলই পিছিয়ে ছিল না। বিজেপির তরফে রাজ্যের নেতাদের পাশাপাশি যেমন প্রধানমন্ত্রী নরেন্দ্র মোদি প্রচারে এসেছেন, তেমনি এসেছেন অমিত শাহ, জেপি নাড্ডারা। এসেছেন যোগী আদিত্যনাথ, হিমন্ত বিশ্বশর্মার মতো ভিনরাজ্যের মুখ্যমন্ত্রীরাও। রাজ্যের মুখ্যমন্ত্রী মমতা বন্দ্যোপাধ্যায় এবং তৃণমূলের সর্বভারতীয় সাধারণ সম্পাদক অভিষেক বন্দ্যোপাধ্যায় তৃণমূলের প্রচারে নেতৃত্ব দিয়েছেন। মমতার প্রচার সভা ও রোড-শোয়ের মিলিত সংখ্যা ১০৭ আর অভিষেকের ৭২। বামেদের হয়ে পশ্চিমবঙ্গে প্রচারে যেমন এসেছেন সীতারাম ইয়েচুরি, বৃন্দা কারাতরা তেমনই এসেছেন কংগ্রেস সভাপতি মল্লিকার্জুন খড়গে। ভোটের হারে যেমন দেশের অন্য সব রাজ্যকে পিছনে ফেলেছে পশ্চিমবঙ্গ , তেমনি প্রচারের ক্ষেত্রেও এ রাজ্যই দেশের মধ্যে সবচেয়ে এগিয়ে।",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভোটপ্রচারে গোটা ভারতের মধ্যে প্রথম পশ্চিমবঙ্গ",
            " জানালো নির্বাচন কমিশন"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": null,
        "updated_date": "16:14:00",
        "source": "দৈনিক মানবজমিন",
        "last_scraped": "2024-11-06T17:26:25.379934"
    },
    {
        "url": "https://mzamin.com/news.php?news=124517",
        "title": "অলরাউন্ডার সব ফিচার নিয়ে বাজারে অনার এক্স৬বি",
        "image_urls": "https://mzamin.com/uploads/news/main/124517_X6B.webp",
        "content": "দেশের বাজারে শীর্ষ স্মার্টফোন নির্মাতা ব্র্যান্ড অনার নতুন আরো একটি সেরা কোয়ালিটির স্মার্টফোন অনার এক্স৬বি নিয়ে হাজির হয়েছে। অলরাউন্ডার সব ফিচার এবং নজরকাড়া ডিজাইনের কিং কোয়ালিটির নতুন এই স্মার্টফোনটি সারাদেশের যেকোনো অনার অথোরাইজড মোবাইল রিটেইল, ব্র্যান্ড শপে ও অনলাইন শপে পাওয়া যাচ্ছে। দুই রঙের একটি ফরেস্ট গ্রীন এবং অন্যটি মিডনাইট ব্ল্যাক। দাম ১৪ হাজার ৯৯৯ টাকা। স্মার্টফোনটি কিনলে অনার থেকে উপহার হিসেবে মিলবে এক্সক্লুসিভ টি-শার্ট।\nঅনারের এক্স সিরিজ ডিভাইস মানেই সব সময় বাজেটের মধ্যে সেরা স্মার্টফোন। তাই এক্স সিরিজ নিয়ে স্মার্টফোনবান্ধব ক্রেতাদের আগ্রহ থাকে। এক্স সিরিজের নতুন ডিভাইস এক্স৬বির নজরকাড়া ডিজাইন ক্রেতারা এক ঝলকেই পছন্দ করবে। এছাড়া এই ফোনটি সেরা ড্রপ রেজিস্ট্যান্স কোয়ালিটি নিশ্চিত করছে। সুইজ্যারল্যান্ডের বিখ্যাত কোয়ালিটি নিশ্চিতকারী প্রতিষ্ঠান এসজিএস থেকে ৫ স্টার কোয়ালিটি সনদ প্রাপ্ত অনার এক্স৬বির ডিজাইন এমনভাবে করা যেন হাত থেকে দুর্ঘটনাবশত পড়ে গেলেও এর ডিসপ্লে অক্ষত থাকবে।\nফোনটি রয়েছে ৫২০০ এমএএইচ বিশাল ব্যাটারি ব্যাকআপ আর এটি ৩৫ ওয়াট চার্জিং সাপোর্টসহ টার্বো চার্জিং মোড রয়েছে। ১২ জিবি (৬ জিবি ডেডিকেটেড + ৬ জিবি টার্বো) পর্যন্ত র‌্যাম এবং ১২৮ জিবি অনবোর্ড স্টোরেজের স্মার্টফোনটি ৩০ হাজারের বেশি ছবি, ১২ হাজার গান এবং প্রায় ১০০ মুভি সংরক্ষণ করা যাবে ফোনটির এক্সলার্জ স্টোরেজে। অনার এক্স৬বি স্মার্টফোনটি এইচডি+ রেজলিউশনসহ একটি ৬.৫৬ ইঞ্চি টিএফটি এলসিডি এবং ৯০ হার্জ রিফ্রেশরেট রয়েছে। ডায়ানামিক ডিসপ্লেতে ৭৮০ নিটস হাই ব্রাইটনেস/ম্যাজিক ক্যাপসুল রয়েছে। ম্যাজিক ওএস ৮.০ সমৃদ্ধ এই ফোনটিতে আরো আছে শক্তিশালী মিডিয়াটেক হেলিও জি৮৫ প্রসেসর এবং এআই প্রযুক্তিসহ আরো ইনোভেটিভ ফিচার।\nএই স্মার্টফোনটির পিছনে এআই আল্টা ক্লিয়ার ৫০ এমপি প্রাইমারি ক্যামেরাসহ ডেপথ সেন্সর এবং সামনে ৫ এমপি ক্যামেরা রয়েছে। দিনের বেলা ও কম আলোতে অনেক আলো ধারণ করে এবং রাতের দৃশ্যগুলোতে স্বচ্ছতা বাড়ায়, চ্যালেঞ্জিং পরিবেশেও অসাধারণ সব ছবি নিশ্চিত করবে স্মার্টফোনটি। ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অলরাউন্ডার সব ফিচার নিয়ে বাজারে অনার এক্স৬বি"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-08-25T21:22:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:26:36.572308"
    },
    {
        "url": "https://mzamin.com/news.php?news=127949",
        "title": "গণহত্যাকারীদের দ্রুত গ্রেফতার ও বিচার চায় ফাইট ফর রাইটস ইন্টারন্যাশনাল",
        "image_urls": "https://mzamin.com/uploads/news/main/127949_arf.webp",
        "content": "ছাত্র-জনতার গণহত্যাকারী স্বৈরাচার শেখ হাসিনা ও আওয়ামী লীগের সকল মন্ত্রী-এমপি এবং প্রশাসনের কর্মকর্তাদের দ্রুত গ্রেফতার করে আইনের আওতায় এনে বিচার চেয়ে সভা করেছে মানবাধিকার সংগঠন ফাইট ফর রাইটস ইন্টারন্যাশনাল (এফআরআই)। গত ১৬ সেপ্টেম্বর পূর্ব লন্ডনের বেথনাল গ্রিনের একটি হল রুমে উক্ত সভা অনুষ্ঠিত হয়।\nসংগঠনের সভাপতি রায়হান উদ্দিনের সভাপতিত্বে এবং সাধারণ সম্পাদক বুরহান উদ্দিন চৌধুরীর পরিচালনায় এতে প্রধান অতিথি হিসেবে উপস্থিত ছিলেন ইউরোপ জমিয়ত ও হেফাজতের সভাপতি মুফতী শাহ সদর উদ্দিন। অনুষ্ঠানে প্রধান বক্তা হিসেবে বক্তব্য রাখেন বাংলাদেশ খেলাফত মজলিসের কেন্দ্রীয় নায়বে আমির মাওলানা আব্দুল কাদের সালেহ। বিশেষ অতিথি হিসেবে ছিলেন উপস্থিত ছিলেন বাংলাদেশ জামায়াতে ইসলামী সিলেট মহানগরীর সাবেক সেক্রেটারি সিরাজুল ইসলাম শাহিন।\nসভায় আরো উপস্হিত ছিলেন এফআরআই এর সহসভাপতি আবুল মনসুর, আমিনুল ইসলাম মুকুল, মোঃ আব্দুল গফ্ফার শাহিন, সহ সাধারণ সম্পাদক সিরাজুম মুনির, মোহাম্মদ ইকবাল হোসেন, সহ সাংগঠনিক সম্পাদক মোহাম্মদ বদরুল ইসলাম, এম এম ইয়াজদিন, প্রচার সম্পাদক মোঃ ফান্টু, শিক্ষাও সাংস্কৃতিক সম্পাদক রায়হান চৌধুরী, তথ্য সম্পাদক হাবিবুর রহমান, নির্বাহি সম্পাদক নিজাম উদ্দিন, স্ট্যান্ড ফর বাংলাদেশের সাংগঠনিক সম্পাদক মোঃ শাহিন আলম, ইকুয়াল রাইটস ইন্টারন্যাশনালের যুগ্ম সম্পাদক আব্দুল্লাহ আল জাবির, মোঃ আশরাফুল আলম, মোঃ আখলাক হোসেন, মোঃ তহুর আহমেদ, সুহাইল আহমদ, আব্দুল আলী, মোঃ নাইমুর রহমান, মুজিবুর রহমান, মোঃ জাহেদুল ইসলাম, মেহেদি হাসান রনি প্রমুখ।\nঅনুষ্ঠানে বক্তারা বলেন, বৈষম্যবিরোধী আন্দোলনে ছাত্র-জনতার ওপর গণহত্যা চালানো শেখ হাসিনাসহ আওয়ামীলীগের সকল মন্ত্রী, এমপি ও নেতাদের দ্রুত গ্রেফতার করে আইনের আওতায় আনতে হবে। সেই সাথে ২০০৬ সালের ২৮ অক্টোবর লগি-বৈঠার তাণ্ডব, পিলখানা হত্যাকাণ্ড, শাপলা চত্বরে হেফাজতের সমাবেশে গণহত্যা, আল্লামা সাঈদীর ফাঁসির রায়ের পর জনতার মিছিলে পাখির মতো গুলি করে মানুষ খুন, গুম ও নির্যাতনের সাথে জড়িতদের শাস্তি নিশ্চিত করতে হবে। আওয়ামী সন্ত্রাসী, দুর্নীতিবাজ ও ফ্যাসিবাদের দোসর প্রশাসনের কর্মকর্তারা কাদের সহযোগিতায় দেশ থেকে পালিয়ে যাচ্ছে, তা খুঁজে বের করতে হবে। অন্যথায় প্রবাস থেকে আগামীতে আরও কঠোর আন্দোলন গড়ে তোলা হবে ইনশাআল্লাহ্‌।",
        "author": "আরিফ মাহফুজ, লন্ডন থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গণহত্যাকারীদের দ্রুত গ্রেফতার ও বিচার চায় ফাইট ফর রাইটস ইন্টারন্যাশনাল"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-18T18:46:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:26:48.064347"
    },
    {
        "url": "https://mzamin.com/news.php?news=117060",
        "title": "পছন্দের শীর্ষে প্রিমিয়াম ফ্ল্যাগশিপ অনারের ম্যাজিক ৬ প্রো",
        "image_urls": "https://mzamin.com/uploads/news/main/117060_HONOR.webp",
        "content": "নেক্সট জেনারেশন ফ্যালকন ক্যামেরা সিস্টেম, প্রিমিয়াম ডিজাইন, প্রিমিয়াম কোয়ালিটি আর পাওয়ারফুল পারফরমেন্স দিক থেকে খুব কম সময়ে বাংলাদেশের শীর্ষ ব্র্যান্ডদের মাঝে জায়গা করে নিয়েছে জনপ্রিয় স্মার্টফোন ব্র্যান্ড অনার। প্রিমিয়াম ফ্ল্যাগশিপের মধ্যে তরুণ স্মার্টফোন ব্যবহারকারীদের কাছে অনার এক ভরসার নাম- এমন তথ্য উঠে এসেছে বৈশ্বিক গবেষণা ও টেকনোলজি মার্কেট রিসার্চের সমীক্ষায়।\nগবেষণায় বলছে, তরুণদের মধ্যে স্মার্টফোনে ফটোগ্রাফি, ভিডিওগ্রাফি ও কনটেন্ট মেকিংয়ের প্রবণতা দিন দিন বেড়েই চলছে। আর সেই চাহিদা পূরণের অন্যতম অনুষঙ্গ হয়ে দাঁড়িয়েছে অনারের ম্যাজিক ৬ প্রো স্মার্টফোন। কারণ একটি স্মার্টফোনে যা যা থাকা প্রয়োজন তার সব কিছুই আছে এই স্মার্টফোনে।\nএক সময় স্মার্টফোনের ক্যামেরায় ছবি তোলা ছিল সবচেয়ে বড় চমক। তবে এখন স্মার্টফোন নিয়ে তরুণদের চাহিদা অনেক। তাদের এসব চাহিদার কথা মাথায় রেখে প্রতিনিয়ত বাজার গবেষণা চালিয়ে ফটোগ্রাফি ও ভিডিওগ্রাফির জন্য সেরা ডিভাইসটি বাজারে এনেছে অনার। অনার ম্যাজিক ৬ প্রো স্মার্টফোনে ফটোগ্রাফির জন্য রয়েছে ব্যাক প্যানেলে ট্রিপল রেয়ার ক্যামেরা সেটআপ। এফ/২.৬ অপারচারযুক্ত ১৮০ মেগাপিক্সেল পেরিস্কোপ টেলিফোটো লেন্স, এফ/১.৪ অপারচারের ক্ষমতাসম্পন্ন ৫০ মেগাপিক্সেল ওয়াইড অ্যাঙ্গেল লেন্স এবং এফ/২.০ অপারচারযুক্ত ৫০ মেগাপিক্সেল আল্ট্রা ওয়াইড অ্যাঙ্গেল লেন্সসহ ৫০ মেগাপিক্সেল ওয়াইড অ্যাঙ্গেল ক্যামেরা (এফ/২.০ অ্যাপারচার) থ্রিডি ডেপথ ক্যামেরা সেলফি তোলা এবং রিল তৈরি করার জন্য অনার ম্যাজিক ৬ প্রো ফোনে ডুয়েল ফ্রন্ট ক্যামেরা।  \nএছাড়া স্মার্টফোনটি ডিএক্সওমার্ক রেটিং অনুযায়ী নাম্বার ওয়ান। স্মার্টফোন ব্যবহারকারীদের অভিজ্ঞতা বদলে দিচ্ছে অনারের ম্যাজিক ৬ প্রো। কারণ অনার ম্যাজিক ৬ প্রোতে আছে দুর্দান্ত ক্যামেরা, সিলিকন কার্বন প্রযুক্তির দীর্ঘস্থায়ী ব্যাটারি এবং অনন্য ডিজাইন। সেসঙ্গে রয়েছে আলট্রা ডিউরেবল ডিসপ্লে। ব্যাটারি লাইফ, পাওয়ারফুল পারফরমেন্স এবং অসাধারণ সব শক্তিশালী ফিচার।\nঅনার বলছে, ক্রমবর্ধমান এই গ্রাহকশ্রেণীর স্মার্ট মানসিকতাকে প্রাধান্য দিয়ে, অনার ম্যাজিক ৬ প্রো বাজারে এনেছে। প্রফেশনাল স্মার্টফোন হিসেবে দেশের কনটেন্ট ক্রিয়েটরদের জন্য পছন্দের তালিকায় যুক্ত হয়েছে এই ফোন। সঙ্গে যারা হাই-প্রোফাইল, কর্পোরেট পিপুল তাদেরও পছন্দে তালিকায় অনারের এই ডিভাইস। এছাড়া দেশের তরুণরা ক্যামেরা প্রযুক্তি ছাড়াও, প্রফেশনাল কাজে এবং বিনোদনের মাধ্যম হিসেবেও স্মার্টফোন ব্যবহার করে। এজন্য তাদের প্রয়োজন দীর্ঘ সময় বা টানা কয়েক ঘন্টা নিরবচ্ছিন্ন সাপোর্ট দেয় এমন স্মার্টফোন। তরুণদের এই প্রয়োজন মেটাতে অনার ম্যাজিক ৬ প্রো অনবদ্য।\nঅনার বাংলাদেশ বলছে, সাম্প্রতিককালে তরুণরা প্রিমিয়াম ডিজাইন, প্রিমিয়াম কোয়ালিটি আর পাওয়ারফুল পারফরমেন্সের স্মার্টফোনের প্রতি খুবই আকৃষ্ট। অনার সবসময়ই তাদের গ্রাহকদের প্রাধান্য দিয়ে থাকে। প্রতিনিয়তই নতুন কিছু করতে চাওয়া সৃজনশীল তরুণ প্রজন্মের চাহিদা অনার মাথায় রেখে তারুণ্যকেন্দ্রিক ভিভাইস বাজারে নিয়ে আসে। তারই সঙ্গে প্রযুক্তিপ্রেমিদের জীবন সহজ ও সমৃদ্ধ করতে ডিজিটাল এবং মাল্টিমিডিয়ার নানা ধরনেরও অভিজ্ঞতা সরবরাহ নিশ্চিত করছে স্মার্টফোন ব্র্যান্ড অনার। এরজন্য অনার হয়ে উঠছে একটি নির্ভরযোগ্য স্মার্টফোন ব্র্যান্ড।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পছন্দের শীর্ষে প্রিমিয়াম ফ্ল্যাগশিপ অনারের ম্যাজিক ৬ প্রো"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-07-04T16:21:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:26:59.374922"
    },
    {
        "url": "https://mzamin.com/news.php?news=134209",
        "title": "ইউরোপিয়ান নেতাদের পছন্দ কমালা",
        "image_urls": "https://mzamin.com/uploads/news/main/134209_Untitled-7.webp",
        "content": "যুক্তরাষ্ট্রে প্রেসিডেন্ট পদে ডেমোক্রেট প্রার্থী কমালা হ্যারিসকে পছন্দ বেশির ভাগ ইউরোপিয়ান নেতার। জার্মান চ্যান্সেলর ওলাফ শুলজ তার সম্পর্কে বলেছেন, আমি তাকে ভালভাবে জানি। তিনি অবশ্যই একজন ভাল প্রেসিডেন্ট হবেন। ওদিকে ন্যাটোকে বেশ কয়েকবার হুমকি দিয়েছেন ট্রাম্প। তিনি ন্যাটো থেকে যুক্তরাষ্ট্রকে বের করে নেয়ার কথা বলেছেন। ট্রাম্পের জাতীয় নিরাপত্তা উপদেষ্ঠা ও প্রতিরক্ষা বিষয়ক বিশেষজ্ঞরা বলেছেন, ট্রাম্প এই জোট থেকে যুক্তরাষ্ট্রকে বের করে না-ও নিতে পারেন। তবে ন্যাটো সম্পর্কে ট্রাম্পের অভিযোগ এখনও আছে। ধারণা করা হচ্ছে, তিনি ন্যাটোর অন্য যেসব মিত্র আছে তাদেরকে এই সংগঠনে প্রতিরক্ষা খাতে খরচ বৃদ্ধি করতে বলবেন। কারণ, এতে এখনও পর্যন্ত সবচেয়ে বেশি অর্থ দাতা যুক্তরাষ্ট্র।\nওদিকে গত ফেব্রুয়ারিতে এক মন্তব্য করে তোলপাড় সৃষ্টি করেন ট্রাম্প। তিনি বলেন, যাদেরকে অপরাধী হিসেবে মনে করবে এমন ন্যাটো মিত্রদের ওপর রাশিয়াকে হামলা চালাতে বলবেন ট্রাম্প। উপরন্তু ইউরোপিয়ান নেতাদের সঙ্গে নবায়নযোগ্য জ্বালানি উদ্যোগে ট্রাম্প বিজয়ী হলে ভাটা পড়ে যাবে। এর কারণ, ট্রাম্প অধিক পরিমাণ জীবাশ্ম জ্বালানির পক্ষে প্রচারণা চালিয়েছেন। এর কারণ, তিনি বিদেশী জ্বালানি আমদানির ওপর নির্ভরতা কমাতে চান যুক্তরাষ্ট্রে।\nঅন্যদিকে প্রেসিডেন্ট জো বাইডেনের করা ইনফ্লেশন রিডাকশন অ্যাক্ট অব্যাহত রাখতে পারেন কমালা হ্যারিস। অব্যাহত রাখতে পারেন পরিবেশবান্ধব জ্বালানির পরিকল্পনা, ইউরোপের সঙ্গে সহযোগিতার ভিত্তিতে সুযোগ সৃষ্টি করতে পারেন। তেল ও গ্যাস ভিত্তিক স্থিতিশীল প্রতিশ্রুতিতে তিনি ইউ-টার্ন নিতে পারেন বলে অভিযোগ আছে। একে ‘ফ্রাকিং’ বলে। ২০১৯ সালে প্রেসিডেন্সিয়াল প্রাইমারির সময় তিনি ফ্রাকিং বন্ধ করার প্রতিশ্রুতি দিয়েছেন। এখানে উল্লেখ্য, ভূপৃষ্ঠ থেকে তেল ও গ্যাস অনুসন্ধানের প্রযুক্তিই হলো ফ্রাকিং। পরিবেশবাদীদের অভিযোগ, এই পদ্ধতির ফলে অধিক পরিমাণ মিথেন গ্রাস নির্গমণ ঘটছে। কমালার এই প্রতিশ্রুতির সমালোচনা করেন ট্রাম্প। সেপ্টেম্বরে পেনসিলভ্যানিয়াতে প্রেসিডেন্সিয়াল বিতর্ক হয় হ্যারিস এবং ট্রাম্পের মধ্যে। সেখানে কমালা হ্যারিস বলেন, আমি ফ্রাকিং বন্ধ করবো না। ভাইস প্রেসিডেন্ট হিসেবে আমি সেটা বন্ধ করিনি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ইউরোপিয়ান নেতাদের পছন্দ কমালা"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T11:56:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:27:10.712505"
    },
    {
        "url": "https://mzamin.com/news.php?news=111156",
        "title": "স্পেন, ডেনমার্কের মতো এবার কলকাতাতেও মেট্রো ছুটবে চালক ছাড়াই ",
        "image_urls": "https://mzamin.com/uploads/news/main/111156_spain.webp",
        "content": "কলকাতা মেট্রো আরও বড় পদক্ষেপের পথে। প্রযুক্তিকে হাতিয়ার করে স্পেন, ডেনমার্ক এবং অন্যান্য উন্নত দেশের মেট্রোর মতো কলকাতা মেট্রোতেও কমিউনিকেশন বেসড ট্রেন কন্ট্রোল (ঈইঞঈ) সিগন্যালিং ব্যবস্থা চালু করার উদ্যোগ নেয়া হয়েছে। যাত্রীদের সুবিধার্থে মেট্রো পরিষেবাকে আরও উন্নত করে তুলতে এই উদ্যোগ নেয়া হচ্ছে বলে মেট্রো রেল সূত্রে জানানো হয়েছে। বর্তমানে কলকাতা মেট্রোর যে কটি রুট রয়েছে সেখানে মোটরম্যানরা ট্রেন চালান। স্টেশনে দরজা খোলা বা বন্ধের কাজ তারাই করেন। সিবিটিসি সিগন্যালিং চালু হলে মোটরম্যান ছাড়াই মেট্রো ট্রেন চালানো হবে। এই ব্যবস্থাকে বলা হয় অটোমেটিক ট্রেন অপারেশন্স মোড (এটিও) বা স্বয়ংক্রিয় ট্রেন পরিচালন ব্যবস্থা। কলকাতা মেট্রো সূত্রের খবর, নয়া এই সিগন্যালিং ব্যবস্থা চালু করতে ব্যয় হবে প্রায় ৮০০ কোটি টাকা। শুরুতে জোকা থেকে এসপ্ল্যানেড এবং কবি সুভাষ থেকে বিমানবন্দর পর্যন্ত মেট্রোর করিডোরে এই উন্নত সিগন্যালিং ব্যবস্থা চালু করার পরিকল্পনা রয়েছে। মেট্রো কর্তাদের মতে, নয়া এই সিগন্যালিং ব্যবস্থা অত্যন্ত নিরাপদ। যে কারণে স্পেন, ডেনমার্কসহ অন্যান্য উন্নত দেশগুলোতে এই পদ্ধতি ব্যবহার করা হয়। সেখানে মোটরম্যান ছাড়াই রিমোটের মাধ্যমে নয়াপ্রযুক্তির সাহায্যে  এক স্টেশন থেকে অন্য স্টেশনে পৌঁছে যায় মেট্রো।  আন্তর্জাতিক একটি সংস্থাকে এই সিগন্যাল বসানোর দায়িত্ব দেয়া হয়েছে। জানা যাচ্ছে, আগামী ৫ বছরের মধ্যে কলকাতা মেট্রোর সম্পূর্ণ নেটওয়ার্কে সিবিটিসি সিগন্যালিং ব্যবস্থায় নিয়ে যাওয়ার লক্ষ্যমাত্রা নেয়া হয়েছে। এর ফলে ট্রেনের সংখ্যাও বাড়ানো যেতে পারে। সিবিটিসি সিগন্যালিং ব্যবস্থা সম্পূর্ণরূপে চালু হয়ে গেলে কলকাতা মেট্রো ট্রেন অপারেটরদের নিয়োগ করবে। এ ছাড়া পরিস্থিতির মোকাবিলায় বিভিন্ন প্রয়োজনীয় উদ্যোগও নেয়া হবে। দৈনিক রক্ষণাবেক্ষণ কাজের সঙ্গে যুক্ত মেট্রো কর্মীরাই ট্রেন অপারেটরের এই কাজ সহজে করে দেবেন। এই ব্যবস্থা পুরোপুরি চালু হলে ট্রেন পরিচালন সংক্রান্ত ৯৯.৯৯ শতাংশ কাজই এটিও মোডেই নিরাপদে সম্পন্ন হবে বলে দাবি মেট্রো কর্তাদের।\n ",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "স্পেন",
            " ডেনমার্কের মতো এবার কলকাতাতেও মেট্রো ছুটবে চালক ছাড়াই "
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-07-08T23:14:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:27:22.466342"
    },
    {
        "url": "https://mzamin.com/news.php?news=131435",
        "title": " বাংলাদেশের টেকসই অর্থনৈতিক ভবিষ্যৎ বিনির্মাণে কিছু প্রস্তাবনা",
        "image_urls": "https://mzamin.com/uploads/news/main/131435_orrhnoitik.webp",
        "content": "আজ বিশ্ব বাংলাদেশের সাম্প্রতিক বিপ্লব ও বিজয় প্রত্যক্ষ করছে৷ বাংলাদেশ ক্ষমার অযোগ্য ও অবিস্মরণীয় স্বৈরাচারের পতন ঘটিয়েছে যাকে চব্বিশের প্রকৃত স্বাধীনতা হিসেবে নামকরণ করা যেতে পারে। উৎখাত হওয়া স্বৈরাচার দেশ ও জাতিকে বহুমুখী বিপর্যয়ের মধ্যে ফেলে রেখে গেছে। বিপর্যয়গুলো কেবল রাজনীতি, সামাজিক-সাংস্কৃতিক, আইনশৃঙ্খলা ও নিরাপত্তাতেই সীমিত নয়, বাংলাদেশ এখন অর্থনৈতিক বিপর্যয়ের মুখোমুখি। ফিনান্সিয়াল এক্সপ্রেস (আগস্ট ১৬, ২০২৪) বলছে, বাংলাদেশ ব্যাংকের প্রতিবেদন অনুযায়ী বাংলাদেশের বৈদেশিক ঋণ প্রথমবারের মতো একশ বিলিয়ন ডলার অতিক্রম করেছে, বর্তমানে যার পরিমাণ ১০০.৬ বিলিয়ন ডলার। অর্থনৈতিক পুনরুদ্ধারের লক্ষ্যমাত্রাকে সামনে রেখে, বাংলাদেশের জন্য একটি উজ্জ্বল ও টেকসই অর্থনৈতিক ভবিষ্যৎ তৈরি করার লক্ষ্যে এবং উৎপাদনশীল, স্বনির্ভর ও স্মার্ট সামাজিক- অর্থনৈতিক ক্ষমতায়নের মাধ্যমে উন্নয়নশীল জাতিগুলোর মধ্যে স্থান অর্জনের উদ্দেশ্যে, বিদেশি বিনিয়োগ সহযোগিতার মাধ্যমে \"শিল্পায়নের\" হাইব্রিড মডেল প্রণয়ন করা হয়েছে। দেশের শিল্পায়নের কার্যকরী মিশন সফলভাবে বাস্তবায়নের জন্য ৭ থেকে ১০ বছরের সময়কাল প্ৰয়োজন হতে পারে। তাই, বাংলাদেশে কার্যকরী অর্জনসহ শিল্পায়ন মডেল বাস্তবায়ন করতে দশ বছর মেয়াদি স্মার্ট ও কৌশলগত কর্মপরিকল্পনার রূপরেখা নিম্নে পেশ করা হচ্ছে।\nকোভিড-পরবর্তী পৃথিবীর অধিকাংশ দেশ নিজেদের অর্থনৈতিক নীতিমালা নতুন করে পর্যালোচনা করছে। প্রভাব রাখতে সক্ষম এমন টেকসই লক্ষ্যমাত্রাকে সামনে রেখে নতুন করে অর্থনৈতিক কৌশল ও কর্মপন্থা নির্ধারণ করছে। পৃথিবীর বিভিন্ন দেশ যেসব কৌশলের দিকে মনোযোগ দিচ্ছে, তার মধ্যে অন্যতম হলো, কীভাবে সমন্বিত পাবলিক-প্রাইভেট পার্টনারশিপ ভিত্তিক বিদেশি বিনিয়োগ সহযোগিতা কেন্দ্রিক শিল্পায়ন তত্ত্বের মাধ্যমে জিডিপিকে সর্বোচ্চ পর্যায়ে নিয়ে যাওয়া যায়। সমন্বিত পাবলিক-প্রাইভেট পার্টনারশিপভিত্তিক বিদেশি বিনিয়োগ সহযোগিতা কেন্দ্রিক শিল্পায়নের কৌশলগত এই মডেল দীর্ঘমেয়াদিভাবে দেশের অর্থনৈতিক কাঠামোকে শক্তিশালী করতে সক্ষম৷ সমকালীন বৈশ্বিক ধারার সাথে তাল মিলিয়ে বাংলাদেশ তার বৈচিত্র্যপূর্ণ অর্থনৈতিক দৃষ্টিভঙ্গি নিয়ে এগিয়ে যাচ্ছে। বিদেশি বিনিয়োগ এবং পাবলিক-প্রাইভেট পার্টনারশিপের মাধ্যমে শিল্পায়নের মডেল বাংলাদেশের গতিশীল ও টেকসই অর্থনৈতিক ভবিষ্যতের নিরিখে গুরুত্বপূর্ণ সংযোজন হিসেবে গণ্য হতে পারে। পাবলিক-প্রাইভেট পার্টনারশিপ ভিত্তিক বিদেশি বিনিয়োগ সহযোগিতা কেন্দ্রিক শিল্পায়ন মডেলের দশ বছর মেয়াদি কর্মপরিকল্পনা বাংলাদেশের ৬৪টি জেলায় ৬৪টি বহুজাতিক শিল্প প্রতিষ্ঠা করতে সক্ষম, যার মাধ্যমে বাংলাদেশ উন্নয়নশীল দেশের কাতারে অন্তর্ভুক্ত হতে পারে।  সর্বোপরি, এতে করে দেশটি উন্নত দেশের তালিকায় অন্তর্ভুক্ত হতে পারে, ইনশাআল্লাহ।\nবাংলাদেশকে স্মার্ট ও টেকসই পরিবেশবান্ধব জাতিতে পরিণত করতে বিদেশি বিনিয়োগ সহযোগিতা কেন্দ্রিক শিল্পায়ন মডেল গুরুত্বপূর্ণ কর্মপরিকল্পনা হিসেবে বিবেচিত হতে পারে। যা শিল্পায়নের নিরিখে, আলোচিত মডেলের সংক্ষিপ্ত বিবরণ নিম্নে বর্ণিত হলো:\nপ্রকল্পের সম্ভাব্যতা যাচাইয়ের জন্য একটি ফিজিবিলিটি টেস্ট/নিরীক্ষা চালাতে হবে এবং দশ বছর মেয়াদি কর্মপরিকল্পনা গ্রহণ করতে হবে, যেটি যথাযথ নিয়মে সর্বোচ্চ অথরিটি তথা প্রেসিডেন্ট/প্রধানমন্ত্রী/প্রধান উপদেষ্টা কর্তৃক অনুমোদিত হবে। মূল খাতগুলোর সাথে সংশ্লিষ্ট সম্ভাব্য বিদেশি বিনিয়োগকারী, উৎপাদনকারী, শিল্পপতি, প্রযুক্তি সহযোগী, সাপ্লায়ার ও অপারেটরদের তথ্য সংরক্ষণ করতে একটি ডাটাবেজ তৈরি করতে হবে এবং যে-সব শিল্প প্রতিষ্ঠা করা হবে, সেগুলো হবে বহুজাতিক। দেশের প্রতিটি জেলায় অন্তত একটি করে শিল্পকেন্দ্র স্থাপন করতে হবে।\nবর্তমানে আন্তর্জাতিক অর্থনীতি, কৌশলগত কর্মপন্থাসহ বিভিন্ন দিকে এগিয়ে যাচ্ছে। দেশগুলো আন্তর্জাতিক ধারা ও প্রযুক্তিগত উৎকর্ষের সাথে তাল মিলিয়ে বিভিন্ন অর্থনৈতিক কর্ম-পরিকল্পনা গ্রহণ করছে। এই কর্ম-পরিকল্পনাগুলোর মধ্যে, পাবলিক-প্রাইভেট পার্টনারশিপভিত্তিক বিদেশি বিনিয়োগ সহযোগিতাকেন্দ্রিক শিল্পায়ন মডেলের মাধ্যমে দেশের অর্থনৈতিক কাঠামো শক্তিশালীকরণ ও গতিশীল টেকসই অর্থনৈতিক ভবিষ্যৎ তৈরির উদ্যোগকেই প্রজ্ঞাপূর্ণ পদক্ষেপ বলে গণ্য করা হচ্ছে। বাংলাদেশ সমকালীন অর্থনৈতিক বাস্তবতার ব্যতিক্রম কিছু নয় - প্রেসিডেন্ট / প্রধানমন্ত্রী / প্রধান উপদেষ্টার নেতৃত্বে পরিচালিত নতুন বাংলাদেশ গড়ে তোলার গতিশীল অর্থনৈতিক লক্ষ্যমাত্রার নিরিখে, পরিবেশ বান্ধব টেকসই ভবিষ্যতের পরিকল্পনার পাশাপাশি দেশকে উন্নয়নশীল দেশগুলোর কাতারে নিয়ে যাওয়ার উদ্দেশ্যকে সামনে রেখে বর্তমানে যে - সব রাষ্ট্র আংশিক বা পরিপূর্ণভাবে বৈদেশিক বিনিয়োগ সহযোগিতার মাধ্যমে শিল্পায়নের চেষ্টা চালাচ্ছে তাদের মধ্যে মালয়েশিয়া, সিঙ্গাপুর, ইন্দোনেশিয়া, দক্ষিণ কোরিয়া, ভারত, তুরস্ক, ওমান, সৌদি আরব, সংযুক্ত আরব আমিরাত অন্যতম। কাজেই, বাংলাদেশের প্রেক্ষাপটেও বিদেশি বিনিয়োগ এবং পাবলিক-প্রাইভেট পার্টনারশিপের মাধ্যমে শিল্পায়নের মডেল সময়োপযোগী উদ্যোগ হিসেবে গণ্য হতে পারে।\nযারা প্রধান অংশীজন হিসেবে এই শিল্পায়ন-পরিকল্পনায় অংশ নেবে, বাংলাদেশ সরকার, বিদেশি বিনিয়োগকারী, উৎপাদনকারী, শিল্পপতি, প্রযুক্তি সহযোগী, সাপ্লাইয়ার ও অপারেটরবর্গ। বাংলাদেশের শিল্পায়ন কর্ম-পরিকল্পনার সাথে যুক্ত সকল গোষ্ঠী পাবলিক-প্রাইভেট পার্টনারশিপের ভিত্তিতে একটি যৌথ স্ট্যান্ডার্ড পার্টনারশিপ চুক্তিতে আবদ্ধ হবেন, যারা আন্তর্জাতিক স্ট্যান্ডার্ড অনুযায়ী আইন, পলিসি ও উৎপাদিত পণ্যের মান রক্ষার দিকটি বাংলাদেশ সরকার গভীরভাবে তদারকি ও নিয়ন্ত্রণ করবে। বাংলাদেশ-শিল্পায়ন কর্ম-পরিকল্পনার বিষয়টি যথাযথ নিয়মে সর্বোচ্চ অথরিটি তথা প্রেসিডেন্ট/প্রধানমন্ত্রী/প্রধান উপদেষ্টা কর্তৃক অনুমোদিত হতে হবে।\nএ মডেলের মূল উদ্দেশ্য, দেশকে টেকসই অর্থনৈতিক সক্ষমতা, প্রবৃদ্ধি ও সম্ভাবনাসহ উন্নয়নশীল রাষ্ট্রে পরিণত করা। ৬৪টি জেলায় ৬৪টি বহুজাতিক শিল্প প্রতিষ্ঠার মাধ্যমে দেশকে সফল শিল্পোন্নত রাষ্ট্রে পরিণত করে পণ্য-সেবাখাতে উৎপাদন বৃদ্ধি করা এবং দেশের জিডিপিতে উল্লেখযোগ্যভাবে ভূমিকা রাখা।\nবিশেষ করে, বৈদেশিক বিনিয়োগ সহযোগিতার ভিত্তিতে দেশের প্রতিটা জেলায় অন্তত একটি বহুজাতিক শিল্প চালুর মাধ্যমে বিপুল পরিমাণ সুযোগ- সম্ভাবনা তৈরি করে দেশের মানবসম্পদের জন্য অসংখ্য শ্রেণির চাকরির সুযোগ সৃষ্টি করা এবং বৈদেশিক বিনিয়োগের ভিত্তিতে পাবলিক সেক্টরের উন্নতির মাধ্যমে জীবনযাত্রার মান বৃদ্ধি করা। দেশের উন্নয়ন লক্ষ্যমাত্রার বিষয়ে আলোচনা-পর্যালোচনার মাধ্যমে পাবলিক ও প্রাইভেট সেক্টরের মধ্যে সম্পর্ক-সমন্বয় বৃদ্ধি করা। শিল্পায়নের ভিত্তিতে দেশকে সন্তোষজনক আয়ের রাষ্ট্রে পরিণত করার লক্ষ্যে সরকার ও সাধারণ নাগরিকদের মধ্যে যৌথভাবে কাজ করার প্রত্যক্ষ ক্ষেত্র তৈরি করে ‘বাংলাদেশে কীভাবে দ্রুতগতিতে শিল্পায়ন' বাস্তবায়ন সম্ভব, এ বিষয়ে অংশীজনদের মতামত-অংশগ্রহণের সুব্যবস্থা করে সমন্বয় করতে হবে যাতে অন্তর্ভুক্ত থাকবে পাবলিক সেক্টর, রাজনীতিবিদগণ, প্রাইভেট সেক্টর, ব্যবসায়িক সমাজ, চাকরিজীবী গোষ্ঠী, মিডিয়া, এনজিও, ও যুবসমাজের সম্মিলন।\nঅবস্থান-অগ্রগতির পর্যবেক্ষণের ব্যবস্থা রেখে টেকসই লক্ষ্যমাত্রাকে সামনে নিয়ে শিল্পায়নের লক্ষ্যে যথোপযুক্ত আইন-নীতিমালা-নির্দেশনা প্রণয়ন ও চালু করে বিভিন্ন খাতের মধ্যে সম্পর্ক তৈরির ব্যবস্থা করতে সচেষ্ট হতে হবে যাতে করে উল্লেখিত খাতগুলোতে সহজে অভ্যন্তরীণ সমন্বয় করা যায়। এছাড়া টেকসই আকর্ষণীয় লক্ষ্যমাত্রাকে সামনে রেখে বাংলাদেশকে বিশ্বের আকর্ষণীয় পর্যটন-রাষ্ট্রগুলোর মধ্যে অন্তর্ভুক্ত করে দেশকে স্মার্ট ও উন্নয়নশীল রাষ্ট্রে পরিণত করার লক্ষ্যমাত্রাকে সামনে রেখে কর্ম-পরিকল্পনা তৈরি করা যাতে উন্নত প্রযুক্তি নির্ভর রাষ্ট্রে পরিণত করার পথে নিয়ে যাওয়া যায়। তাছাড়া শিল্পভিত্তিক রপ্তানিতে তুলনামূলক সুবিধার দিক থেকে আন্তর্জাতিক প্রতিযোগিতায় সক্ষমতা তৈরি করে সমন্বিত আঞ্চলিকভাবে শক্তিশালী করতে পারলে অর্থনৈতিকভাবে দেশের ভিত্তি মজবুত হবে।\nসাধারণভাবে শিল্পায়নের সাথে উন্নত গড় আয় ও জীবনযাপন মানের বিষয়টি গভীরভাবে সংযুক্ত। বিপুল কর্মসংস্থান সৃষ্টিতে শিল্পায়ন উল্লেখযোগ্যভাবে অবদান রাখে, শিল্পায়নের কর্ম-পরিকল্পনা, আন্তর্জাতিক সম্পর্ক-পর্যটন-অর্থনৈতিক চেতনা সম্পন্ন জাতিতে রুপান্তর করতে বিশেষ ভূমিকা রাখে। শিল্পায়নের প্রক্রিয়ায় দেশকে ব্যাবসায়ী-উদ্যোক্তাভিত্তিক জাতিতে পরিণত করবে যদি স্বতন্ত্রতা এ শিল্পায়ন মডেল উৎপাদন বৃদ্ধিতে ভূমিকা রাখতে পারে।\nএই মডেল প্রতিযোগিতা করতে সক্ষম এমন উৎপাদন প্রক্রিয়ায় ভূমিকা রাখবে যা পণ্য উৎপাদন ও সরবরাহের ক্ষেত্রে দক্ষতা বৃদ্ধিতেও ভূমিকা রাখবে। পণ্যের স্বল্প ও সাশ্রয়ী দাম নিশ্চিত এবং জাতীয় শ্রমবাজারে বিপুলসংখ্যক কর্মক্ষেত্র সৃষ্টি করবে। সর্বস্তরের চাকরিজীবীদের বেতন ও সুযোগ-সুবিধা বৃদ্ধিতে ভূমিকা রাখাসহ দক্ষ উপৎপাদনশীল মানব সম্পদকে শহর থেকে গ্রামে ফিরিয়ে নিয়ে আসতে সাহায্য করবে এবং  প্রত্যেকের জীবনযাপন-মান উন্নতসহ একপর্যায়ে বাংলাদেশের জাতীয় জিডিপিতে উল্লেখযোগ্য হরে পরিবর্তনে ভূমিকা রাখবে।\nইসলামি অর্থায়ন ও বিনিয়োগে আমাদের দেশে অন্তত তিনটি ক্ষেত্রে ভূমিকা রাখার সক্ষমতা রাখে। তার মধ্যে পিছিয়ে পড়া মুসলিম জনগোষ্ঠীকে অর্থনীতিতে অন্তর্ভুক্ত করবে, বৃহত্তর আর্থিক অন্তর্ভুক্তি নিশ্চিত করবে। তাছাড়া ইসলামি অর্থায়ন সম্পদ-ভিত্তিক ও ঝুঁকি ভাগাভাগির বৈশিষ্ট্য ধারণ করে, কাজেই এর মাধ্যমে ছোট ও মাঝারি ব্যবসার পাশাপাশি পাবলিক অবকাঠামোতেও ভূমিকা রাখতে সক্ষম হবে। ঝুঁকি ভাগাভাগি, সুদ ও স্পেকুলেশন নিষিদ্ধ হওয়ার প্রেক্ষিতে ইসলামি বিনিয়োগ ও অর্থায়নে প্রচলিত ধারার চেয়ে আনুষ্ঠানিকভাবে কম ঝুঁকিপূর্ণ হওয়ায় লন্ডন স্টক এক্সচেঞ্জ গ্রুপ (এলএসইজি) কর্তৃক প্রকাশিত সাম্প্রতিক প্রতিবেদনে বলা হয়েছে, ইসলামি অর্থনীতি ২০২২ সালে ১১ শতাংশ প্রবৃদ্ধিসহ ৪.৫ ট্রিলিয়ন ডলারে পৌঁছেছে, যার মধ্যে ইসলামি ব্যাংকিং ৭২ শতাংশ শেয়ার নিয়ন্ত্রণ করছে। এছাড়াও ২০২৭ সালে এটি ৬.৭ ট্রিলিয়ন ডলারে পৌঁছানোর কথা রয়েছে। এদিকে ২০২২সালের হিসেবে দক্ষিণ পূর্ব এশিয়া ইসলামি অর্থনীতির ২২ ভাগ শেয়ার তথা ৮২৯ বিলিয়ন ডলার নিয়ন্ত্রণ করছে।\nইসলামিক অর্থনীতিতে সুকুক, ঋণ সিকিউরিটিজ ও তাকাফুলের ভূমিকাও বেশ গুরুত্বপূর্ণ। শেষ ৪ দশক ধরে বাংলাদেশে ইসলামিক অর্থনীতি ও বিনিয়োগ উল্লেখযোগ্য অগ্রগতি অর্জন করেছে, আর্থিক ক্ষেত্রে শক্তিশালী অবস্থান প্রতিষ্ঠা করতে সক্ষমও হয়েছে। শরিয়া ভিত্তিক অর্থায়ন ও বিনিয়োগসহ বিভিন্ন সেক্টরে উল্লেখযোগ্য পরিমাণ মার্কেট শেয়ার ধরে রেখেছে। বিস্তারিতভাবে বললে, রেমিটেন্সে ৩৯%, শিল্প-অর্থায়নে ২৭%, আমানতে ২৬%, আমদানিতে ২৬%, রপ্তানিতে ২৪%, কৃষিতে ১৭%, কুটির-ক্ষুদ্র-ছোট-মাঝারি ব্যবসায় ৩৮%৷ ধরে রেখে সাম্প্রতিক বছরগুলোতে ইসলামিক অর্থনীতি ও বিনিয়োগ বৈশ্বিক বাজারে সমানভাবে অবস্থান অর্জন করছে৷ বিশেষ করে, বাংলাদেশে ইসলামি আর্থিক ও বিনিয়োগ খাতে উল্লেখযোগ্য উন্নতি দেখা গেছে, যা দেশের অর্থনৈতিক প্রবৃদ্ধিতে বহুমুখী কৌশলগত প্রচেষ্টার মাধ্যমে সহায়তা করেছে, আকর্ষণীয় পণ্য ও সেবার মাধ্যমে ভূমিকা রেখেছে৷ বিশ্লেষণে দেখা গেছে যে, ২০২৩ সালে বাংলাদেশে ইসলামি অর্থনীতি ও বিনিয়োগ দেশের বাজারে উপস্থিতি নিশ্চিত করেছে এমনকি কর্মসংস্থান, রিজার্ভ ও জিডিপিতেও ভূমিকা রাখছে। এছাড়াও, বাংলাদেশের ইসলামি অর্থনীতি ও বিনিয়োগের বাজারের অংশীদারিত্ব মোট শিল্পের সাড়ে ২৮ শতাংশে উন্নিত রয়েছে।\nউল্লেখযোগ্য মার্কেট শেয়ার বাংলাদেশে ইসলামি আর্থিক ও বিনিয়োগ পণ্যের প্রতি বাড়তে থাকা আগ্রহকে স্পষ্টভাবে প্রতিফলিত করে। এটি ইসলামি শরিয়া সমর্থিত প্রক্রিয়ার প্রতি জনগণের আস্থার প্রতি নির্দেশ করে, যা কেবল ইসলামি বিধিবিশ্বাসের সাথে শুধু সাযুজ্যপূর্ণ বৈশিষ্ট্যই নয়, বরং এটি একইভাবে অর্থনৈতিক স্থিতিশীলতা ও নৈতিক বিনিয়োগের সুযোগও প্রদান করে। অতীত সফলতার পাশাপাশি বিশ্বের দ্বিতীয় বৃহত্তম মুসলিম দেশ হিসেবে বাংলাদেশে আসলেই নিজেকে আঞ্চলিক ইসলামিক আর্থিক ও বিনিয়োগ কেন্দ্রবিন্দু হিসেবে প্রতিষ্ঠা করার সত্যিকারের সক্ষমতা রাখে। যার মাধ্যমে বাংলাদেশ কৌশলগতভাবে আঞ্চলিক ও বৈশ্বিক পর্যায়ে ইসলামি বিনিয়োগকারীদের অংশগ্রহণ ও বিনিয়োগের প্রতি আকর্ষণ করতে সক্ষম হলে বাংলাদেশের সামাজিক ও অর্থনৈতিক অবস্থান দ্বিগুন শক্তিশালী হবে ইনশাআল্লাহ।\nএছাড়া, হালাল খাবার ও পরিষেবাগুলো বৈজ্ঞানিকভাবে স্বাস্থ্যকর ও উপকারী হিসেবে প্রমাণিত। এটি ধর্ম ও সংস্কৃতি নির্বিশেষে সকলেই স্বীকার করে; মুসলিম এবং অমুসলিম উভয় সম্প্রদায়ের মধ্যে হালাল খাবারের চাহিদা ধীরে ধীরে বাড়ছে। কারণ, হালাল খাবার ক্ষতিকর ব্যাকটেরিয়া ও অন্যান্য উপাদান থেকে মুক্ত এবং মানবদেহের জন্য সহায়ক। ২০২২ সালে, বিশ্বব্যাপী হালাল খাবারের বাজারের আকার ছিল ২.২২ ট্রিলিয়ন ডলার। ২০২৮ সালের মধ্যে বাজারটি ৪.১৭ ট্রিলিয়ন ডলার হতে পারে। ইসলামিক অর্থনীতির ডাটাগুলো বলছে, মালয়েশিয়া হালাল রপ্তানিকারক দেশগুলোর মধ্যে অন্যতম শীর্ষস্থানীয় মুসলিম দেশ। ২০২৩ সালের অক্টোবর পর্যন্ত, মালয়েশিয়ার হালাল রপ্তানি ৪৪.১৭ বিলিয়নে রিঙ্গিতে পৌঁছেছে। এর পরেই আছে তুরস্ক যার বিশ্বব্যাপী রপ্তানির ৩.৩%। ইন্দোনেশিয়া, মিশর, পাকিস্তান এবং অন্যান্য দেশ তথা বিশ্বব্যাপী অমুসলিম রাষ্ট্রগুলোই হালাল পণ্য ও পরিসেবা রপ্তানির শীর্ষস্থানে অবস্থান করছে। এর মধ্যে রয়েছে: ব্রাজিল ১০.৭%, ভারত ৯%, মার্কিন যুক্তরাষ্ট্র ৪.৯%, চীন ৪.৬%, থাইল্যান্ড ৪.৪%, অস্ট্রেলিয়া ৪.৪%, ফ্রান্স ৪.২%, রাশিয়া ৩.৯% এবং ইউক্রেন ৩.৩%।\nমুসলিম-অমুসলিম মহলে প্রশংসার পাশাপাশি বাজারে উল্লেখযোগ্য অংশীদারিত্বের প্রেক্ষিতে হালাল পণ্য ও পরিষেবা দ্রুতগতিতে আন্তর্জাতিক বাজার দখল করার সক্ষমতা রাখে। বাংলাদেশে বিদ্যমান সম্পদের মধ্যে এমন বেশকিছু পণ্য রয়েছে যা দেশটিকে আঞ্চলিক হালাল-কেন্দ্র হিসেবে প্রতিষ্ঠিত করতে সহায়তা করতে পারে। এই সম্পদের মধ্যে রয়েছে: বিভিন্ন ধরনের মাংস, মাছ, ফল, সবজি, দুগ্ধজাত পণ্য, এবং অন্যান্য কৃষি পণ্য৷ আরও রয়েছে রান্নার তেল, মসলা, ঔষধি পণ্য, প্রসাধনী এবং হস্তশিল্পা। দুঃখজনকভাবে স্বীকার করতে হচ্ছে যে, বাংলাদেশ কোটি কোটি ডলারের এই সুযোগ থেকে যথেষ্ট পরিমাণ লাভবান হতে পারছে না। কারণ যথাযথ মান, কৌশল এবং প্রযুক্তিনীতি প্রণয়ন না করা  এবং রপ্তানিকারকদের প্রয়োজনীয় সহায়তা প্রদান না করা। এ সমস্যাগুলোর সমাধান করে বাংলাদেশ যদি বৈশ্বিক হালাল বাজারের ৩%-৫% শেয়ার দখল করতে পারে, তাহলে তা দেশের অর্থনীতিকে টেকসইভাবে সামনের দিকে এগিয়ে নিবে এতে কোনো সন্দেহ নেই। তবে বাংলাদেশকে আঞ্চলিক হালাল হাব বানাতে যে-সব বিষয় মাথায় রাখতে হবে, তার মধ্যে সরকারি-বেসরকারি সমর্থন অর্জনের উদ্দেশ্যে হালাল সম্পর্কে জনসচেতনতা বৃদ্ধি এবং মানসম্পন্ন হালাল সার্টিফিকেশনের ব্যবস্থাগ্রহণ। হালাল সার্টিফিকেশনের দায়বদ্ধতার প্রতিশ্রুতি। হালাল স্ট্যান্ডার্ড মেনে চলার দায়বদ্ধতা। হালাল রিসোর্সের প্রাপ্যতা নিশ্চিত করা। প্রক্রিয়াজাত করার প্রযুক্তি নিশ্চিত করা সহ সার্টিফিকেশন কর্তৃপক্ষ, আইন, নীতিমালা, নির্দেশনা, স্ট্যান্ডার্ডস, শরিয়া উপদেষ্টা বোর্ড, হালাল নিরীক্ষা কর্তৃপক্ষ, দক্ষ মানবসম্পদ, দেশের সক্ষমতা, অবকাঠামো এবং শিল্পায়ন দেশকে টেকসই অর্থনৈতিক প্রবৃদ্ধি ও জিডিপি বৃদ্ধিতে সাহায্য করবে।\nএছাড়া দেশকে সম্ভাব্য বৈশ্বিক চাহিদা মেটাতে বহুমাত্রিক পণ্য ও সেবা উৎপাদনে সহায়তা করবে। দেশের টেকসই আর্থসামাজিক প্রভাব নিশ্চিত করতে ভূমিকা রাখবে—সবার জন্য মানসম্পন্ন জীবনযাত্রা-স্বাস্থ্যকর পরিবেশ- অর্থনৈতিক স্থিতিশীলতা- সুষম জীবন সৃষ্টি করবে। জাতিকে আত্মমর্যাদা, আত্মনির্ভরশীলতা, স্মার্টনেস, পরিপক্কতা এবং সৃজনশীল চিন্তাভাবনার সাথে গড়ে তুলতে দেশে দীর্ঘমেয়াদিভাবে ভূমিকা রাখার সাথে সাথে নতুন ভোক্তাগোষ্ঠী সৃষ্টি, সময়ের সাথে সাথে, কারিগর এবং দোকানদারদের মাধ্যমে গঠিত একটি বৃহত্তর মধ্যবিত্ত শ্রেণির আবির্ভাব ঘটবে৷ একটি বৃহৎ শ্রমিক শ্রেণিরও উদ্ভব ঘটবে৷ যারা আগে আরও খারাপ অবস্থায় ছিল, নতুন প্রেক্ষাপটে তাদের মধ্যে পরিবর্তন আসবে।\n\nবাংলাদেশে সফল শিল্পায়নের প্রচেষ্টাটি ১০ বছর মেয়াদি একটি কৌশলগত কর্মপরিকল্পনার ভিত্তিতে করতে হবে। বাংলাদেশে রয়েছে ৬৪টি জেলা৷ শিল্পায়নের পরিকল্পনা অনুযায়ী, প্রত্যেক জেলায় অন্তত একটি বহুজাতিক শিল্প প্রতিষ্ঠান স্থাপন করা হবে৷ অতএব, মূল পরিকল্পনা হলো ৬৪টি জেলার মধ্যে অন্তত ৬৪টি বহুজাতিক শিল্প প্রতিষ্ঠান স্থাপন করা হবে, যাতে ২০৩৫ সালের মধ্যে বাংলাদেশ একটি সফল “শিল্পোন্নত দেশ” হিসেবে গড়ে উঠতে পারে-যার কার্যক্রম শুরু হতে পারে ২০২৪ সাল থেকেই।\nএগুলো শুরু করার পাশাপাশি, একটি সফল শিল্পায়নের জন্য প্রয়োজন স্মার্ট  জনশক্তির পাশাপাশি স্মার্ট কৌশলগত কর্মপরিকল্পনা, যা স্মার্ট শিল্পায়ন তত্ত্বকে বাস্তবায়িত করতে সহায়তা করবে। সফল শিল্পায়নের জন্য স্মার্ট কৌশলের মৌলিক উপাদানগুলো এমন হলেই হবে।\nসরাসরি প্রেসিডেন্ট / প্রধানমন্ত্রী /প্রধান উপদেষ্টার তত্ত্বাবধানে নেতৃত্বের কাজ সমন্বয় ৷ প্ৰযুক্তিগত জ্ঞান৷ স্মার্ট টুলস। স্মার্ট নেটওয়ার্কিং ও যোগাযোগ৷\nস্মার্ট সহযোগিতা-সমন্বয়৷ সুযোগ বৃদ্ধি এবং সমস্যা হ্রাস। মডেল এবং তার বাস্তবায়নকে ডিজিটাল প্ল্যাটফর্মে রূপান্তর করে ডিজিটালাইজ করা, পর্যায়ক্রমিকভাবে৷ ধারাবাহিক পর্যালোচনা কার্যক্রম (নীতিমালা, পরিকল্পনা, কৌশল, টুলস, প্রক্রিয়া এবং কর্মকাণ্ড) বাস্তবায়ন করা।\nএকটি পাইলট প্রকল্প দিয়ে শুরু করা এবং স্মার্ট কৌশল দিয়ে ধাপে ধাপে অগ্রগতি সাধন করে প্রয়োজনীয় দক্ষতাগুলো নির্ধারণ করা যেতে পারে। অর্জনযোগ্য লক্ষ্য নির্ধারণ করে উৎপাদন ও পরিষেবার জন্য স্মার্ট ম্যানুয়াল/সারগ্রহন্তের একটি স্মার্ট মিশন এবং ভিশন প্রণয়ন করা। যা বৈশ্বিক স্ট্যান্ডার্ডের সাথে সংগতিপূর্ণ মানসম্পন্ন গাইডলাইন, ডাটা বিশ্লেষণ এবং বৈশ্বিক কর্পোরেট নেটওয়ার্কিংয়ে বিশেষজ্ঞতা অর্জনযোগ্য সফলতাসহ একটি ইকোসিস্টেম/বাস্তুতন্ত্র দৃষ্টিভঙ্গি গ্রহণ করে ধারাবাহিক স্মার্ট গবেষণা ও উন্নয়ন এবং বাংলাদেশের শিল্পায়ন পরিকল্পনা সাধারণ শিল্পায়ন তত্ত্বের তুলনায় বেশ ব্যতিক্রমী করে মূলত বহুমাত্রিক বিদেশি বিনিয়োগকারী, উৎপাদক, ব্যবসায়ী এবং সরবরাহকারীদের সহযোগিতার মাধ্যমে টার্গেট অনুযায়ী কাজ করতে হবে।\nআর এর পরিকল্পনায় প্রধান ফোকাস থাকবে বিদেশি ব্যবসায়িক এবং কর্পোরেট গোষ্ঠীগুলোর উপর, পাশাপাশি নির্বাচিত সরকারের সাথেও কাজ করা যেতে পারে। এ পরিকল্পনায় সফল লক্ষ্য অর্জনের জন্য টেকসই লক্ষ্যমাত্রাসহ বিদেশি বিনিয়োগ, ব্যবসায়িক এবং কর্পোরেট গোষ্ঠীগুলোতে ফোকাস করা কার্যকরী পন্থা হিসেবে বিবেচিত হতে পারে৷ কারণ, বিদেশি কর্পোরেট গ্রুপগুলোর সাথে ব্যবস্থাপনা এবং আলোচনা সম্পন্ন করতে কেবল বন্ধুপ্রতিম আনুষ্ঠানিকতার প্রয়োজন হয়, যা কম পরিশ্রমের মাধ্যমে শিল্পায়নের পথে প্রকৃত সফলতা আনতে পারে।\nপক্ষান্তরে, শিল্পায়ন পরিকল্পনা বাস্তবায়নের জন্য বিদেশি সরকারের ওপর নির্ভর করলে অনেক বেশি পরিশ্রম এবং আনুষ্ঠানিকতার প্রয়োজন হতে পারে, যা অপ্রত্যাশিত বিপত্তি এবং বাধার সৃষ্টি করলেও নিন্মলিখিত এজেন্ডাগুলো বাস্তবায়ন করতে পারলে সফলতা আসতে বাধ্য।\nসরকারের সাথে ব্যবসায়িক প্রতিষ্ঠানের বি-টু-জি সমন্বয়, নির্বাচিত বিদেশি কর্পোরেট গ্রুপগুলোর সাথে বাংলাদেশ সরকারের একটি স্মার্ট সহযোগিতা-সমন্বয় কার্যক্রম প্রতিষ্ঠিত হতে হবে, যা সরাসরি প্রেসিডেন্ট / প্রধানমন্ত্রী / প্রধান উপদেষ্টা কর্তৃক পরিচালিত হবে। আর ব্যবসায়িক প্রতিষ্ঠানের সাথে ব্যবসায়িক প্রতিষ্ঠানের সমন্বয় ( বিটুবি) নির্বাচিত বিদেশি কর্পোরেট গ্রুপগুলোর সাথে বাংলাদেশের ব্যবসায়িক গ্রুপগুলোর একটি স্মার্ট সহযোগিতা কার্যক্রম প্রতিষ্ঠিত হবে, যা সরাসরি প্রেসিডেন্ট / প্রধানমন্ত্রী / প্রধান উপদেষ্টা কর্তৃক পরিচালিত হবে৷\nএছাড়া নির্বাচিত বিদেশি সরকারি সংস্থাগুলোর সাথে বাংলাদেশ সরকারের একটি স্মার্ট সহযোগিতা কার্যক্রম প্রতিষ্ঠিত হবে, যা সরাসরি প্রেসিডেন্ট / প্ৰধানমন্ত্রী / প্রধান উপদেষ্টা কর্তৃক পরিচালিত হবে। নির্বাচিত বিদেশি সরকারি সংস্থাগুলোর সাথে বাংলাদেশের ব্যবসায়িক গ্রুপগুলোর একটি স্মার্ট সহযোগিতা কার্যক্রম প্রতিষ্ঠিত হবে, যা সরাসরি প্রেসিডেন্ট / প্রধানমন্ত্রী / প্রধান উপদেষ্টা কর্তৃক পরিচালিত হবে৷। নির্বাচিত বিদেশি কর্পোরেট গ্রুপগুলোর সাথে (যাদের বিদেশি সরকারি সংস্থাগুলোর সাথে অংশীদারিত্ব আছে) বাংলাদেশের ব্যবসায়িক গ্রুপগুলোর (যাদের বাংলাদেশের সরকারি সংস্থাগুলোর সাথে অংশীদারিত্ব আছে) একটি স্মার্ট সহযোগিতা কার্যক্রম প্রতিষ্ঠিত হবে, যা সরাসরি প্রেসিডেন্ট / প্রধানমন্ত্রী / প্রধান উপদেষ্টা কর্তৃক পরিচালিত হবে। এবং বাংলাদেশে টেকসই সামাজিক ও অর্থনৈতিক প্রভাব তৈরি করতে সক্ষম শিল্পায়ন পরিকল্পনা বাস্তবায়নের জন্য স্মার্ট পদ্ধতি ও কৌশল গ্রহণ করা জরুরি৷ যথাযথভাবে পদ্ধতি ও কৌশল গ্রহণ করে শিল্পায়ন প্রক্রিয়াকে আন্তর্জাতিক মানের সমপর্যায়ে পৌঁছানোর লক্ষ্য রাখতে হবে।\nএছাড়া সরকারি সেবাখাতগুলোকে মানসম্মত করে গুণগত মানসম্পন্ন পণ্য ও সেবা রপ্তানি করে একটি মাল্টি-ট্রিলিয়ন ডলারের বাজার তৈরি করা যা রপ্তানি সংস্কৃতিকে সর্বোচ্চ পর্যায়ে নিয়ে বিপুল পরিমাণ বৈদেশিক মুদ্রা (ডলার ইত্যাদি) উপার্জন করে ধাপে ধাপে দেশের ঋণ উল্লেখযোগ্যভাবে কমানো এবং আন্তর্জাতিক সম্প্রদায়ের সাথে কূটনৈতিক সম্পর্ক শক্তিশালী কর কর্পোরেট বিশ্বে ব্যবসায়িক সুযোগ ও সুনামকে সর্বোচ্চ পর্যায়ে নিয়ে যাওয়া সম্ভব। এর মধ্যে বৈশ্বিক শিল্প ও কর্পোরেট নেতাদের মধ্যে আস্থা তৈরি করে তাদেরকে দেশে সামাজিক-অর্থনৈতিক উন্নয়ন ও সমৃদ্ধি পরিকল্পনায় অংশগ্রহণে আগ্রহী করে তুলে বিনিয়োগকারী, শিল্পপতি, প্রস্তুতকারক, ব্যবসায়ী, প্রমোটার, কর্পোরেট ও পেশাজীবীদের জন্য বাংলাদেশকে একটি আকর্ষণীয় পর্যটন কেন্দ্রে পরিণত করাই হবে সফলতা।\nলেখক: সিনিয়র অধ্যাপক, অর্থনীতি ও বিনিয়োগ\nকিং আব্দুল আজিজ বিশ্ববিদ্যালয়, সৌদি আরব\nপ্রাক্তন পরিচালক, আইসিসিআই, এসিআইজি, সৌদি আরব\nprofdrmasumbillah@yahoo.com \n ",
        "author": "প্রফেসর ড. মোহাম্মদ মাসুম বিল্লাহ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " বাংলাদেশের টেকসই অর্থনৈতিক ভবিষ্যৎ বিনির্মাণে কিছু প্রস্তাবনা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-13T11:51:00",
        "updated_date": "00:19:00",
        "source": "দৈনিক মানবজমিন",
        "last_scraped": "2024-11-06T17:27:34.253601"
    },
    {
        "url": "https://mzamin.com/news.php?news=128227",
        "title": "গণঅভ্যুত্থানে সেনাবাহিনীর অবিস্মরণীয় ভূমিকা",
        "image_urls": "https://mzamin.com/uploads/news/main/128227_wazed.webp",
        "content": "বাংলাদেশে পাঁচ আগস্টের গণঅভ্যুত্থানে সেনাবাহিনীর ভূমিকা অবিস্মরণীয় হয়ে থাকবে ইতিহাসে। ফ্যাসিবাদের পতন ঘটাতে সঠিক সময়ে সঠিক সিদ্ধান্ত নিয়েছে সেনাবাহিনী। অবধারিত গণহত্যা ও গৃহযুদ্ধের ভয়াবহতা থেকে রক্ষা করেছে দেশ ও জাতিকে। জন আকাঙ্খার প্রতি সমর্থন ও শ্রদ্ধা প্রদর্শন করে কবর রচনা করেছে ফ্যাসিবাদের। ফ্যাসিস্ট হাসিনাকে বিতাড়িত করে গণভবন উন্মুক্ত করেছে গণমানুষের জন্য।\nছাত্র জনতার সাথে কাঁধে কাঁধ মিলিয়েছেন দেশ প্রেমিক সিপাহীরা। ফলে নতুন করে সৃষ্টি হয়েছে স্বাধীনতার সুফল আস্বাদনের সুযোগ। দীর্ঘদিন ধরেই সেনাবাহিনীর নির্লিপ্ততা মানুষের অন্তরে এক ধরণের ক্ষোভের সঞ্চার করে। সেনাবাহিনীকে জনগণ ভাবতে শুরু করে ভিন্ন দ্বীপের বাসিন্দা হিসেবে। বিশেষ করে ২০০৯ সালের ২৫ ফেব্রুয়ারি পিলখানার ৫৭ জন চৌকষ সেনা অফিসার হত্যাকাণ্ডের পর আরো বেড়ে যায় দুর্ভাবনার মাত্রা। বিগত দেড় দশকে সেনা গোয়েন্দা সংস্থার রাজনীতিকরণের মধ্য দিয়ে ষোলকলা পূর্ণ করে ফ্যাসিষ্ট সরকার।\nসবকিছু মিলিয়ে সেনাবাহিনী সম্পর্কে হতাশা ও সন্দেহ তীব্রতর হয় জনমনে। ফ্যাসিবাদ ঘনিষ্ঠ গুটিকয়েক সেনাসদস্যের কারণে পুরো বাহিনীর উপর সৃষ্টি হয় ভ্রান্ত ধারণা। জুলাই-আগস্টে আন্দোলনকারীদের উপর পুলিশ ও সরকারদলীয় সন্ত্রাসীদের নির্বিচার হত্যাকাণ্ড বাড়তে থাকে। অবশ্যম্ভাবী হয়ে উঠে সংঘাতের ভয়াবহতা। দেশ ও জাতির এই ক্রান্তিকালে মানুষ সেনাবাহিনীকে দেখতে চায় ত্রাতার ভূমিকায়। এ সময়টায় সেনাবাহিনীই হয়ে উঠে শেষ আস্থা ও ভরসার স্থল। দেশবাসী গভীর আগ্রহ ও উৎকন্ঠা নিয়ে অপেক্ষা করতে থাকে সেনাবাহিনীর সিদ্ধান্তের উপর। আন্দোলনের শেষ পর্যায়ে কারফিউ দিয়ে সেনাবাহিনীকে মাঠে নামায় সরকার। পরিকল্পনা ছিলো সেনাবাহিনীর মাধ্যেমে গণহত্যা চালিয়ে শেষ পর্যন্ত ক্ষমতায় টিকে থাকা। কিন্তু সেনাবাহিনী সে ফাঁদে পা না দিয়ে ঘুরিয়ে ফেলে বন্দুকের নল। ফ্যাসিস্ট সরকারকে লাল কার্ড দেখিয়ে শামিল হয় জনতার কাতারে। সেনাবাহিনী চূড়ান্ত সিদ্ধান্তে উপনীত হয় ৫ আগস্ট। পতন ঘটে আওয়ামী ফ্যাসিস্ট সরকারের। পালিয়ে প্রাণে বেঁচে যান দীর্ঘ দেড় যুগ ধরে দাঁপিয়ে বেড়ানো সাবেক প্রধানমন্ত্রী শেখ হাসিনা। সেনাপ্রধান জেনারেল ওয়াকার উজ জামান সেনানিবাস থেকে ঘোষণা দেন বিজয়ের। বীর সেনানীর নজিরবিহীন ভূমিকা পালন করেন জেনারেল ওয়াকার। গোটা দেশ জুড়ে সিপাহী জনতা একাকার হয়ে যায় মিলেমিশে। ড. মুহাম্মদ ইউনূসের নেতৃত্বে গঠন করা হয় অন্তর্বর্তীকালীন সরকার। অভূতপূর্ব এ দৃশ্য দেখার জন্য দীর্ঘ অপেক্ষায় ছিলো দেশবাসী। এমন একটি ক্রান্তিকালে জেনারেল ওয়াকার ও তার বাহিনীর অনন্য অবদান ইতিহাস হয়ে থাকবে।\nসেনাবাহিনী রাষ্ট্রের নিরাপত্তা, স্বাধীনতা ও সার্বভৌমত্বের প্রতীক। কোন ব্যক্তি, পরিবার বা দলের স্বার্থ হাসিলের জন্য কাজ করতে পারে না সেনাবাহিনী । আগস্ট গণঅভ্যুত্থানে তার প্রমাণ রেখেছে  রাষ্ট্রীয় এই বাহিনী। শুধু নিজ দেশ নয়, জাতিসংঘ শান্তি মিশনে সুনামের সাথে বিশ্বের প্রায় অর্ধশত সংঘাতপূর্ণ দেশে ১৯৮৮ সাল থেকে কাজ করছে তারা। জাতিসংঘ শান্তিরক্ষী মিশনে উচ্চ বেতনে চাকুরির পাশাপাশি তারা নিজ দেশকে যোগান দিচ্ছ বিরাট অংকের বৈদেশিক মুদ্রা। বাংলাদেশ সেনাবাহিনীর ইতিহাস অত্যন্ত গৌরবোজ্জ্বল। মুগল বাদশাহদের আমলে বেঙ্গল আর্মি, ব্রিটিশ ভারতে আর্মি অব বেঙ্গল এবং পাকিস্তান শাসনামলে ইস্ট বেঙ্গল রেজিমেন্টে অত্যন্ত দক্ষতা ও ক্ষিপ্রতার সাথে কাজ করেছে বাঙালি সেনারা। ১৯৭১ এর ২৫ মার্চ পাক হানাদার বাহিনীর নৃশংস আক্রমণক্ষণে রাজনৈতিক নেতৃত্ব যখন দিশেহারা, পলায়ণপর তখন ইস্ট বেঙ্গল রেজিমেন্টের সেনারাই ইপিআর ও পুলিশ নিয়ে পাকবাহিনীর বিরুদ্ধে অবতীর্ন হন সম্মুখ সমরে। তৎকালীন মেজর জিয়া চট্টগ্রামের কালুর ঘাট বেতার কেন্দ্র থেকে ঘোষণা দেন মহান স্বাধীনতার। মুক্তিযুদ্ধের মূল পরিচালকও ছিলো সেনাবাহিনী। ১৯৭৫ সালের ৭ই নভেম্বর দেশের বিভিন্ন সেনা ছাউনি থেকে সৈন্যরা বেড়িয়ে এসে স্বতঃ:স্ফূর্তভাবে যোগ দেয় জনতার সাথে। সফল করে সিপাহী-জনতার অভ্যুত্থান।স্বাধীনতার পর তৎকালীন সরকার সেনাবাহিনীর প্রতি নজর না দিয়ে দলীয় অনুগত হিসেবে গড়ে তুলে রক্ষীবাহিনী। পঁচাত্তরে  রাজনৈতিক পট পরিবর্তনের পর নিষিদ্ধ করা হয় রক্ষীবাহিনী। নূতন আঙ্গিকে গড়ে উঠে সেনাবাহিনী। প্রতিষ্ঠিত করা হয় চেইন অব কমান্ড। আর এভাবেই আজকে সেনাবাহিনী পরিণত হয়েছে একটি শক্তিশালী রাষ্ট্রীয় প্রতিরক্ষা প্রতিষ্ঠানে।\nবার্হিশত্রুর হাত থেকে দেশের প্রতি ইঞ্চি মাটি রক্ষার দায়িত্ব যেমন সেনাবাহিনীর উপর বর্তায়, তেমনি জাতির দুর্দিনে বেসামরিক প্রশাসন তথা জনগণের জানমালের চূড়ান্ত নিরাপত্তা বিধানের দায়ও সাংবিধানিকভাবে সেনাবাহিনীর। এজন্য রাষ্ট্রও সেনাবাহিনীকে প্রদান করে আসছে সব ধরনের সুযোগ-সুবিধা। গণঅভ্যুত্থান পরবর্তী সময়ে দেশের আইন শৃংখলা পরিস্থিতি দ্রুত স্বাভাবিক করতে গুরুত্বপূর্ণ দায়িত্ব পেয়েছে সেনাবাহিনী। বিলম্বে হলেও অন্তর্বর্তীকালীন সরকার সেনাবাহিনীকে প্রদান করেছে ম্যাজিস্ট্রেসি ক্ষমতা। ফ্যাসিবাদের দোসর সেনা কর্মকর্তাদেরকে অবশ্যই বিচারের আওতায় এনে বাহিনীকে করতে হবে কলঙ্কমুক্ত। এছাড়া সেনা সদস্যদেরকে র‍্যাবে অন্তর্ভূক্তি নিষিদ্ধের বিষয়টিও  রাখতে হবে সক্রিয়া বিবেচনায়। গণঅভ্যুত্থানের সাফল্য ধরে রেখে বাংলাদেশ রাষ্ট্রকেকাঙ্ক্ষিত লক্ষ্যে পৌঁছাতে ছাত্র-জনতা ও সেনাবাহিনীকে সম্মিলিতভাবে কাজ করতে হবে। কোনো অবস্থাতেই পাঁচ আগস্টের পূর্বাবস্থায় ফিরতে দেয়া যাবে না দেশকে।\nডা: ওয়াজেদ খান\nসম্পাদক\nসাপ্তাহিক বাংলাদেশ, নিউইয়র্ক।\nemail:weeklybangladesh@yahoo.com",
        "author": "ডাঃ ওয়াজেদ  খান",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গণঅভ্যুত্থানে সেনাবাহিনীর অবিস্মরণীয় ভূমিকা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-20T10:43:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:27:46.681928"
    },
    {
        "url": "https://mzamin.com/news.php?news=134098",
        "title": "অন্তর্বর্তীকালীন সরকারের সময়েও আমাদেরকে ধ্বংসের ষড়যন্ত্র চলছে",
        "image_urls": "https://mzamin.com/uploads/news/main/134098_lede1.webp",
        "content": "জাতীয় পার্টির (জাপা) চেয়ারম্যান জি এম কাদের বলেছেন, ‘আমাদের ধ্বংস করার যে ষড়যন্ত্র, সেটা ১৯৯০ সাল থেকে শুরু হয়েছে। এটা সেই ষড়যন্ত্রেরই অংশ। মনে করেছিলাম অন্তর্বর্তী সরকার আসার পর এটা হয়ত শেষ হয়ে যাবে। কিন্তু সেই ষড়যন্ত্র এখনো চলছে।’\nজাতীয় পার্টির কেন্দ্রীয় কার্যালয়ে ভাঙচুর ও আগুনের ঘটনায় শুক্রবার সকাল সাড়ে ১১টার দিকে এক সংবাদ সম্মেলনে এ কথা বলেন তিনি।\nতিনি বলেন, ‘আওয়ামী লীগের দোসর অপবাদ দিয়ে জাতীয় পার্টির বিরুদ্ধে বড় ষড়যন্ত্র চলছে। আমরা বিগত সরকারের কোনো অপকর্মের সঙ্গে জড়িত ছিলাম না।’\nজি এম কাদের বলেন, ‘আমাদের দেশে আমরা কী রাজনীতি শুরু করেছি! আমি রাজনীতি করবো আমার দল নিয়ে। আমার দল বিবেচনা করবে আমি কার সঙ্গে যাবো, কার সঙ্গে যাবো না। আমার দল বিবেচনা করবে নির্বাচন করবো, নাকি করবো না।’\nজি এম কাদের বলেন, ‘জাতীয় পার্টি জাতীয় পর্যায়ের একটি রাজনৈতিক দল। বারবার আমাদের কবরস্থ করার পরেও আমরা কবর থেকে উঠে এসেছি। কেউ আমাদের ধ্বংস করতে পারেনি। যেহেতু আমরা সহাবস্থানের রাজনীতি করি, আমরা দখলদারি করিনি, সন্ত্রাসের রাজনীতি করি না, হাট-মাঠ-ঘাট দখল করিনি, মানুষকে অত্যাচার-দলীয়করণ করিনি।’\nতিনি বলেন, ‘আমরা মানুষকে সুশাসন দিয়েছি, উন্নয়ন দিয়েছি, সংস্কার দিয়েছি, গণতান্ত্রিক অধিকার দিয়েছি। মানুষ তা স্মরণ করে।’\nনির্বাচনে অংশগ্রহণ নিয়ে জি এম কাদের বলেন, ‘আমরা বারবার বলেছি, ২০১৪ সালের নির্বাচন আমরা বর্জন করেছি। এরশাদ সাহেবকে জোর করে সিএমএইচে ভর্তি করে, দলে ভেতরে বিভক্তি সৃষ্টি করে ক্ষুদ্র একটি অংশকে নির্বাচনে নেয়া হয়েছে। বিএনপি নির্বাচনে না গেলেও তারা একই সরকার ও নির্বাচন কমিশনের অধীন স্থানীয় সরকার নির্বাচন করেছে। এটা কী সরকারকে বৈধতা দেওয়া হয়নি? ২০১৮ সালের নির্বাচনে সব দল অংশ নিয়েছে।’\nগত নির্বাচনে অংশ নিতে বাধ্য করা হয়েছে উল্লেখ করে তিনি বলেন, ‘২০২৪ সালের নির্বাচনও আমরা করতে চাইনি, জোর করে নির্বাচনে যেতে বাধ্য করা হয়েছে। এ ঘটনা অনেকে দেখেছেন এবং জানেন।’\nজীবন গেলেও অন্যায় ও বৈষম্যের প্রতিবাদ করবেন উল্লেখ করে তিনি আরও বলেন, ‘জীবনের ঝুঁকি নিয়ে হলেও আগামীকাল শনিবার কাকরাইলে জাতীয় পার্টি সমাবেশ করবে।’\nউল্লেখ্য, ফ্যাসিবাদ বিরোধী ছাত্র-শ্রমিক-জনতার মিছিলে জাতীয় পার্টির (জাপা) নেতা-কর্মীদের হামলার জেরে গতকাল বৃহস্পতিবার সন্ধ্যার পর রাজধানীর বিজয়নগরে দলটির কেন্দ্রীয় কার্যালয়ে ভাঙচুর ও অগ্নিসংযোগের ঘটনা ঘটে।\nএর আগে ঢাকা বিশ্ববিদ্যালয়ের রাজু ভাস্কর্য এলাকা থেকে ‘ফ্যাসিবাদবিরোধী ছাত্র-শ্রমিক-জনতার’ ব্যানারে মশাল মিছিল বের হয়। জাতীয় পার্টিকে ‘আওয়ামী লীগের দোসর’ আখ্যা দিয়ে দলটির কার্যালয় ঘেরাও করতে বিজয়নগর এলাকায় মিছিল নিয়ে যায় ছাত্র-জনতা। এসময় জাতীয় পার্টির কার্যালয়ে থাকা নেতাকর্মীরা মিছিলে হামলা করেন। কার্যালয় থেকে মিছিলে ইটপাটকেল নিক্ষেপ করা হয়। এ সময় দুই পক্ষের মধ্যে ধাওয়া পাল্টা-ধাওয়ার ঘটনা ঘটে। এতে বেশ কয়েকজন মিছিলকারী আহত হন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অন্তর্বর্তীকালীন সরকারের সময়েও আমাদেরকে ধ্বংসের ষড়যন্ত্র চলছে"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-01T12:26:00",
        "updated_date": "12:57:00",
        "source": "দৈনিক মানবজমিন",
        "last_scraped": "2024-11-06T17:27:58.272415"
    },
    {
        "url": "https://mzamin.com/news.php?news=134546",
        "title": "অন্য এক সাবিলা",
        "image_urls": "https://mzamin.com/uploads/news/main/134546_e7.webp",
        "content": "মাথাভর্তি কাঁচা-পাকা এলোমেলো চুল, চোখে-মুখে বিষণ্নতা। একপাশে ডাস্টবিন, আরেক পাশে ময়লার স্তূপ। তার মাঝে ময়লা জামা-কাপড়ে বসে আছেন অভিনেত্রী সাবিলা নূর। সম্প্রতি এমন দু’টি স্থিরচিত্র প্রকাশ্যে আসে। জানা যায়, ‘দূষিত এ শহর’ নামে একটি নাটকে এমন বেশে দেখা দিতে চলেছেন এই অভিনেত্রী। সেখানে ঢাকা শহরের একজন পরিচ্ছন্নতাকর্মীর চরিত্রে অভিনয় করেছেন তিনি। এটি পরিচালনা করেছেন অনন্য ইমন। \n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অন্য এক সাবিলা"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:28:09.213712"
    },
    {
        "url": "https://mzamin.com/news.php?news=134379",
        "title": "প্রসিকিউটর থেকে প্রেসিডেন্ট প্রার্থী",
        "image_urls": "https://mzamin.com/uploads/news/main/134379_pro.webp",
        "content": "ঠিক তিন মাসের কিছু বেশি সময় আগের কথা। যুক্তরাষ্ট্রের ভাইস প্রেসিডেন্ট কমালা হ্যারিস মাইক্রোফোনের সামনে দাঁড়ালেন। ঘোষণা করলেন তার অতীত ও ভবিষ্যৎ। এর মাত্র একদিন আগে প্রেসিডেন্ট জো বাইডেন নির্বাচন থেকে সরে দাঁড়ানোর ঘোষণা দিয়েছেন। একই সঙ্গে তিনি এবারের নির্বাচনে ডেমোক্রেট দলের প্রার্থী হিসেবে কমালা হ্যারিসকে সমর্থন দিয়ে যান। তখন কমালা হ্যারিসের সামনে প্রচারণা চালানোর সময় খুব কম। অনেকটা সময় নষ্ট করে ফেলেছেন প্রেসিডেন্ট বাইডেন। ফলে যে তিন মাসের একটু সামান্য সময় বেশি ছিল, তার মুহূর্তও নষ্ট করেননি কমালা। রাজনীতিতে একটি কথা আছে- হয়তো নিজেকে পরিচিত করো না হয় তোমার প্রতিদ্বন্দ্বীই তোমাকে পরিচিত করে তুলবে। ঠিক ওই মুহূর্তে কমালা হ্যারিস মার্কিন জনগণের সামনে প্রথম বক্তব্যে যুক্তরাষ্ট্রের হোয়াইট হাউসে তার রেকর্ড অথবা একজন সিনেটর হিসেবেই পরিচয় দেননি। একই সঙ্গে তিনি ক্যালিফোর্নিয়ার একজন প্রসিকিউটর হিসেবে অনেক বছর দায়িত্ব পালন করেছেন তাও জানিয়ে দিয়েছেন। নির্বাচনে তার রিপাবলিকান প্রতিদ্বন্দ্বী ডনাল্ড ট্রাম্প সম্পর্কে কমালা বলেন, সব রকম অপরাধীকে দেখে নিয়েছি। তার মধ্যে আছে নারী নির্যাতনকারী, ভোক্তাদের অধিকার ছিনিয়ে নেয়া প্রতারক, নিজেদের লাভ অর্জনের জন্য যারা আইন ভেঙে প্রতারণা করেছে। নির্বাচনী প্রচারণায় এসব কথা তিনি বার বার বলেছেন। ৬০ বছর বয়সী কমালা এই নির্বাচনকে কঠিন পরিস্থিতি মোকাবিলা করা একজন প্রসিকিউটর এবং একজন দোষী সাব্যস্ত ব্যক্তির মধ্যে কঠোর প্রতিদ্বন্দ্বিতা হিসেবে প্রতিষ্ঠা করতে চেয়েছেন।\n তিনি অব্যাহতভাবে ডনাল্ড ট্রাম্পের আইনি ঝামেলাগুলোর কথা স্মরণ করিয়ে দিয়েছেন  ভোটারদের। ক্যালিফোর্নিয়ার কোর্টরুমের  ভেতরে এবং বাইরের দিনগুলোর দিকে যদি ফিরে তাকানো যায় তাহলে দেখা যাবে কমালা নিজেকে সংগ্রামের মধ্যদিয়ে প্রতিষ্ঠিত করেছেন। তার বিরোধী পক্ষ তাকে নিয়ে যা বলেন তা তার রাজনৈতিক পরিবেশ নিয়ে। তারা তার সেই অধ্যায়টিকে স্পর্শ করতে পারেন না। ক্যালিফোর্নিয়ার আলামেডা কাউন্টিতে একটি আইনি স্কুল থেকে আইন প্রয়োগের যাত্রা শুরু হয়েছিল কমালা। এর অধীনে পড়ে বার্কলে এবং তার নিজের শহর ওকল্যান্ড। ১৯৯০-এর দশকে সরকারের মাদকের বিরুদ্ধে যুদ্ধের সময় সহিংস অপরাধের বিরুদ্ধে লড়ছিল ওকল্যান্ড। কমালা হ্যারিসের মতো তখনকার একজন জুনিয়র প্রসিকিউটরের জন্য এ কাজটি ছিল দুঃসাধ্য। ওই সময় কমালার সঙ্গে কাজ করেছেন তেরেসা ড্রেনিক। তিনি বলেন, কিন্তু এসব মামলার ভয়াবহতার অর্থই হলো একজন তরুণ ও উচ্চাভিলাষী অ্যাটর্নির জন্য এটা ছিল একটি টপ জব। পরিবেশটা ছিল পট বয়লারের মতো। প্রতিদিন যে বেদনা ও ক্ষোভের বিষয় তার মুখোমুখি হওয়া ছিল কঠিন। আমাদের জন্য এটা ছিল আরও তীব্র। অপরাধের মাত্রা ছিল খুবই ভয়াবহ। বিষয়টি ছিল কোকেন মহামারির মতো। গ্যাং মার্ডার হচ্ছিল। রাস্তার কোণায় হত্যাকাণ্ড হতো। মিস ড্রেনিক এবং হ্যারিস একই ট্রায়াল টিমে কাজ করেছেন। তিনি স্বীকার করেন, জুরিদের সামনে কমালা হ্যারিস থাকতেন আত্মবিশ্বাসী। তার সহকর্মীদের প্রতি শ্রদ্ধা ক্রমাগত বেড়েছে। শিশুদের ওপর যৌন নির্যাতনের বিষয় দেখে এমন একটি কোর্টে কমালাকে অন্য একটি টিমে স্থানান্তরিত করা হয়। কমালা ছিলেন নির্যাতিত শিশুর প্রতি খুব, খুব বেশি যত্নশীল। তিনি তাদের সঙ্গে এমনভাবে কথা বলতেন যে, তারা তার সঙ্গে মিশে যেতো এবং সব কথা প্রকাশ করে দিতো। \nএটা ওই সময় ছিল যখন কমালা হ্যারিস ডেটিং দিচ্ছিলেন স্থানীয় রাজনীতির কিংমেকার এবং ক্যালিফোর্নিয়া স্টেট অ্যাসেম্বলির স্পিকার উইলি ব্রাউনের সঙ্গে। বর্তমান গভর্নর গাভিন নিউসম, সান ফ্রান্সিসকোর মেয়র লন্ডন ব্রিড সহ রাজ্যের সবচেয়ে সুপরিচিত রাজনৈতিক নেতাদের ক্যারিয়ার গড়তে সহায়তা করেছেন উইলি ব্রাউন। ওই সময় কমালা হ্যারিসকে দুটি রাজ্যের বোর্ডে নিয়োগ দিলেন এবং তাকে সান ফ্রান্সিসকোর হাইপ্রোফাইল ডেমোক্রেট ডোনারদের কয়েকজনের সঙ্গে পরিচয় করিয়ে দিলেন। ১৯৯৫ সালে ওই শহরের মেয়র নির্বাচিত হন উইলি ব্রাউন। এরপরই কমালার সঙ্গে তার স্বল্প সময়ের মন দেয়া-নেয়ার ইতি ঘটে। এর তিন বছর পরে সান ফ্রান্সিসকো ডিস্ট্রিক্ট অ্যাটর্নি অফিসের দায়িত্বে আসেন কমালা হ্যারিস। উইলি ব্রাউন ছিলেন তার চেয়ে ৩০ বছরের বড়। তাদের সম্পর্কের সময় শহরের কিছু হেভিওয়েট রাজনীতিকের সঙ্গে মেশা শুরু করেন। সান ফ্রান্সিসকোর রাজনীতিতে রাজনৈতিক মেশিন হিসেবে আখ্যায়িত করা হয়। এর কারণ, দেশের সবচেয়ে সেরা কিছু রাজনীতিকের ক্যারিয়ার শুরু হয়েছে এই রাজ্যে। তার মধ্যে আছেন প্রতিনিধি পরিষদের সাবেক স্পিকার ন্যান্সি পেলোসি, প্রয়াত সিনেটর ডিয়ানে ফেইনস্টেইন। তাদের দু’জনের সঙ্গেই ভালো সম্পর্ক গড়ে তুলেছিলেন কমালা। গাভিন নিউসমের মতোই তিনি উঠে আসতে থাকেন। রাজনীতির বিশ্বে তিনি নিজেকে আবিষ্কার করে ফেলেন। সান ফ্রান্সিসকোর রাজনীতি ছিল রাফ অ্যান্ড টাফ। সেখান থেকে দ্রুততার সঙ্গে উঠে আসেন কমালা। এ সময়েই তার সবচেয়ে ঘনিষ্ঠ অন্যতম একজন বন্ধুর সাক্ষাৎ পান তিনি। তিনি ডেমোক্রেটদের উল্লেখযোগ্য সবচেয়ে বড় ডোনার। তিনি হলেন অ্যাপল কোম্পানির সহ-প্রতিষ্ঠাতা স্টিভ জবসের বিধবা স্ত্রী লরেন্স পাওয়েল। সান ফ্রান্সিসকো ডিস্ট্রিক্ট অ্যাটর্নি পদে ২০০৩ সালে প্রচারণার সময় কমালা হ্যারিসের তহবিলে তারা দান করেন ৫০০ ডলার। তাকে হায়ার করেছিলেন যে ব্যক্তি তাকে হারিয়ে তিনি নির্বাচিত হন। তার ২০ বছর পরে বিলিয়নিয়ার এই হিতৈষী বাইডেন-কমালার পুনঃনির্বাচনী প্রচারণায় প্রায় ১০ লাখ ডলার দান করেন। এ তথ্য ফরচুন ম্যাগাজিনের। তবে এবার প্রেসিডেন্ট নির্বাচনে কমালাকে কতো অর্থ ডোনেট করেছেন লরেন্স পাওয়াল তা এখনো জানা যায়নি। তবে ধারণা করা হয়, এই অঙ্ক অনেক বেশি হবে। \n২০০৪ সালে ইস্টারের একদিন আগে সান ফ্রান্সিসকোতে ডিস্ট্রিক্ট অ্যাটর্নি হিসেবে কমালা হ্যারিসের দায়িত্বের ঠিক চার মাসের মধ্যে একটি গ্যাংয়ের এক সদস্য একে-৪৭ রাইফেল ব্যবহার করে ২৯ বছর বয়সী পুলিশ কর্মকর্তা আইজাক এসপিনোজা’কে হত্যা করে। এই হত্যাকাণ্ড পুরো শহরকে বিস্মিত করে। অনেক রাজনীতিক এবং পুলিশের প্রথম সারির অনেক সদস্য এর শাস্তি হিসেবে মৃত্যুদণ্ড দাবি করেন। কিন্তু এর বিরোধিতা করেন কমালা হ্যারিস। এটাই ওই শহরে শীর্ষ প্রসিকিউটর হওয়ার ক্ষেত্রে তার রাজনৈতিক যাত্রা। তিনি মৃত্যুদণ্ডের পরিবর্তে প্যারোলবিহীন যাবজ্জীবন জেল দেয়ার সিদ্ধান্ত নিলেন। হত্যাকাণ্ডের ঠিক ৪৮ ঘণ্টার মধ্যে তিনি এই মত প্রকাশ করেন। আইজাক এসপিনোজার স্ত্রী বলেন, কিন্তু তিনি পরিবারের সঙ্গে আলোচনা না করে কীভাবে এমন সিদ্ধান্ত নিলেন আমরা বুঝতে পারছি না। দ্রুততার সঙ্গে এমন বিরোধিতা সামনে চলে আসে। ওই কর্মকর্তার অন্ত্যেষ্টিক্রিয়ার অনুষ্ঠানে বক্তব্য রাখেন সিনেটর ফেইনস্টেইন। তিনি খুনিকে চূড়ান্ত মূল্য দেয়ার দাবি তোলেন। গির্জায় প্রার্থনা সভা শেষে তিনি বেরিয়ে আসেন। বলেন, তিনি জানতেন কমালা হ্যারিস মৃত্যুদণ্ডের বিরোধী হবেন। কিন্তু সান ফ্রান্সিসকো ক্রোনিকলে নিজের সিদ্ধান্তের পক্ষে একটি মতামত কলাম লেখেন কমালা। তাতে তিনি বলেন, নীতির ক্ষেত্রে কোনো ব্যতিক্রম নয়। ওই সময় কমালার সিদ্ধান্তের সমর্থন করেছিলেন দীর্ঘদিনের নাগরিক অধিকার বিষয়ক অ্যাটর্নি জন বারিস। তিনি বলেন, কমালার জন্য রাজনৈতিকভাবে এমন সিদ্ধান্ত নেয়া ঠিক হয়নি বলে মনে করেন। তা সত্ত্বেও তিনি একজন হিতৈষী হিসেবে এটা করেছেন। তাই কমালা তার সিদ্ধান্তে একেবারেই জোরালো অবস্থানে ছিলেন। তিনি যথেষ্ট বিতর্ক সয়েছেন। এই ঘটনা তার রাজনৈতিক উচ্চাভিলাষ শেষ করে দিতে পারতো। কিন্তু কমালা তার ক্যারিয়ার গড়ে তুলেছেন। এই কমালা ওকল্যান্ড শহরে একটি কর্মজীবী পরিবারে একজন সিঙ্গেল মা হিসেবে বড় হয়েছেন। ২০১০ এবং ২০১৪ সালে ক্যালিফোর্নিয়ায় অ্যাটর্নি জেনারেল হিসেবে কমালা হ্যারিসের দু’টি সফল প্রচারণা বিষয়ক ম্যানেজার ছিলেন ব্রায়ান ব্রোকাউ। তিনি বলেন, কমালা হ্যারিস কি একজন রাজনৈতিক ব্যক্তিত্ব? উত্তরে বলতে হয়, একেবারেই নয়। যদি প্রশ্ন করা হয় তিনি কি প্রাকৃতিকভাবেই দক্ষ? উত্তরে বলতে হয়- হ্যাঁ। তিনি শেষের ফলের দিকে দৃষ্টি দেন। সান ফ্রান্সিসকো ডিস্ট্রিক্ট অ্যাটর্নি হিসেবে প্রথম যে বড় সিদ্ধান্ত তিনি নিয়েছিলেন তা থেকে তিনি কিছু শিক্ষা নিয়েছেন বলে মনে হয়। চার বছর পরে তিনি আবারো এক নাটকীয় হত্যাকাণ্ডের পর মৃত্যুদণ্ডের বিরোধিতা করেন। কিন্তু এবার তার সিদ্ধান্ত কীভাবে প্রতিফলিত হবে বলে তিনি বুঝতে পেরেছিলেন। সান ফ্রান্সিসকোতে তিন ছেলেকে নিয়ে গাড়ি চালাচ্ছিলেন টানি বোলোগনা। এক পর্যায়ে অস্ত্রধারী তাদের গাড়ি থামায়। তার দুই ছেলেকে হত্যা করে সে। তৃতীয় জন মারাত্মক আহত হয়। এর অল্প পরেই পুলিশ গ্রেপ্তার করে এডউইন র‌্যামোন উমানা নামের একজন এমএস-১৩ গ্যাংয়ের সদস্যকে। তার একজন শত্রু ছিল। তাকে খুন করার মিশনে নেমেছিল উমানা। কিন্তু ভুল করে সে ৪৯ বছর বয়সী বোলোগনাকে টার্গেট করে ফেলে।",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রসিকিউটর থেকে প্রেসিডেন্ট প্রার্থী"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:28:20.684260"
    },
    {
        "url": "https://mzamin.com/news.php?news=134514",
        "title": "হোয়াইট হাউস, কমালার বাসভবন, ক্যাপিটল হিলে কঠোর নিরাপত্তা বেষ্টনী ",
        "image_urls": "https://mzamin.com/uploads/news/main/134514_ab4.webp",
        "content": "নির্বাচনকে কেন্দ্র করে অস্থিরতা দেখা দিতে পারে যুক্তরাষ্ট্রে। এ জন্য হোয়াইট হাউস, ভাইস প্রেসিডেন্ট কমালা হ্যারিসের বাসভবন ও যুক্তরাষ্ট্রের ক্যাপিটলের চারপাশে নতুন করে নিরাপত্তা বেষ্টনি দেয়া হয়েছে রোববার। ওয়াশিংটন পোস্ট এ খবর দিয়ে বলেছে, হোয়াইট হাউস ও অর্থ মন্ত্রণালয় চত্বরের চারপাশে লাফায়েতি স্কয়ার সংলগ্ন এলাকা, নেভাল অবজার্ভেটরি এবং ওয়াশিংটন ডিসিতে কমালা হ্যারিসের বাসভবনের চারপাশে আট ফুট উঁচু ধাতব বেড়া নির্মাণ করেছে সিক্রেট সার্ভিস। ক্যাপিটল হিলের চারপাশে অস্থায়ী ব্যারিকেড দেয়া হয়েছে। তার চারপাশে ‘পুলিশ লাইন: অতিক্রম করবেন না’ লেখা সাইন দেখা গেছে। নির্বাচনের রাতে ফ্লোরিডার ওয়েস্ট পাম বিচে একটি কনভেনশন সেন্টার থেকে ফল পর্যবেক্ষণ করবেন সাবেক প্রেসিডেন্ট ডনাল্ড ট্রাম্প। তার চারপাশেও নিরাপত্তা রক্ষীদের শারীরিক উপস্থিতি নিশ্চিত করা হয়েছে। ওয়াশিংটন ডিসিতে বিভিন্ন সড়ক বন্ধ, পার্কিং বন্ধ ঘোষণা করেছে মেট্রোপলিটন পুলিশ। স্থানীয় সময় সোমবার সন্ধ্যা ৭টা থেকে এই নির্দেশ কার্যকর হওয়ার কথা। ওই এলাকায় হাওয়ার্ড ইউনিভার্সিটিতে নির্বাচনী রাত পর্যবেক্ষণ করবেন কমালা হ্যারিস। ওয়াশিংটন পোস্টকে দেয়া এক বিবৃতিতে সিক্রেট সার্ভিস বলেছে, ওয়াশিংটন ডিসি, ফ্লোরিডার পাম বিচ কাউন্টিতে কেন্দ্রীয়, রাজ্য ও স্থানীয় অংশীদারদের সঙ্গে নিবিড়ভাবে নিরাপত্তা রক্ষায় কাজ করছে সিক্রেট সার্ভিস। নির্বাচনের দিন নিরাপত্তার লেভেল নিশ্চিত করার জন্য এ ব্যবস্থা নেয়া হয়েছে। কোনো সুনির্দিষ্ট ইস্যুতে এসব ব্যবস্থা নেয়া হয়নি। নির্বাচনের দিনটি যাতে জনগণ নিরাপদ থাকেন সে জন্য এই ব্যবস্থা। \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হোয়াইট হাউস",
            " কমালার বাসভবন",
            " ক্যাপিটল হিলে কঠোর নিরাপত্তা বেষ্টনী "
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T20:51:00",
        "updated_date": "15:05:00",
        "source": "দৈনিক মানবজমিন",
        "last_scraped": "2024-11-06T17:28:33.431846"
    },
    {
        "url": "https://mzamin.com/news.php?news=132775",
        "title": "গ্যাংস্টার লরেন্স বিষ্ণোইকে খতম করলে ১,১১,১১,১১১ টাকার  ইনাম",
        "image_urls": "https://mzamin.com/uploads/news/main/132775_lorens.webp",
        "content": "জেলবন্দি গ্যাংস্টার লরেন্স বিষ্ণোইকে হত্যা করতে পারলে ১,১১,১১,১১১ টাকা ইনাম দেয়া হবে এমন ঘোষণা করলো করণী সেনা। ক্ষত্রিয় করণী সেনা জানিয়েছে, যে পুলিশ অফিসার গ্যাংস্টার লরেন্স বিষ্ণোইকে এনকাউন্টারে শেষ করতে পারবেন তাকেই এক কোটি টাকা দেবে তারা। লরেন্স বিষ্ণোই এখন গুজরাটের সবরমতী জেলে বন্দি। \nসম্প্রতি মহারাষ্ট্রের এনসিপি নেতা বাবা সিদ্দিক আততায়ীর গুলিতে নিহত হন। বিষ্ণোইয়ের দল সেই হত্যার দায় নিয়েছে। বাবা সিদ্দিকের ছেলে কংগ্রেস নেতা জিসান এবং হিন্দি সিনেমার জনপ্রিয় অভিনেতা সালমান খান বিষ্ণোই গ্যাংয়ের হিটলিস্টে রয়েছেন। সালমানকে আগেই হত্যার হুমকি দেয়া হয়েছিল। এবার নতুন করে বলা হয়েছে, পাঁচ কোটি না দিলে তারও পরিণতি হবে বাবা সিদ্দিকের মতো। নিজে জেলে থাকলেও সেখান থেকেই লরেন্স তার দল পরিচালনা করেন। আন্তর্জাতিক স্তরে মাদক ও অস্ত্র পাচারের সঙ্গে তিনি জড়িত। সালমান খানের কাছ থেকে ‘প্রটেকশন মানি’ না পেয়ে কিছুদিন আগে মুম্বাইয়ে তার বাড়ির সামনে বিষ্ণোই গ্যাং গুলি চালিয়েছিল। সেটা ছিল সতর্কবার্তা, হুঁশিয়ারি। এরপর সালমান খানের নিরাপত্তা আরও বাড়ানো হয়। \nএকটি ভিডিও বার্তায় ক্ষত্রিয় করণী সেনার জাতীয় সভাপতি রাজ শেখাওয়াত বলেছেন, যে পুলিশ অফিসার লরেন্স বিষ্ণোইকে এনকাউন্টারে মারতে পারবেন তাঁকে ১,১১,১১,১১১ টাকা পুরস্কার দেওয়া হবে। রাজ শেখাওয়াতের দাবি এই মুহূর্তে সাধারণ মানুষের নিরাপত্তা জরুরি। সে কারণে পদক্ষেপ নিতে হবে। শেখাওয়াত কেন্দ্র ও গুজরাত সরকারের নিন্দা করে বার্তায় বলেছেন, তারা লরেন্সের মতো সাংঘাতিক খুনিকে সামলাতে ব্যর্থ। তাই যে পুলিশ অফিসার তাকে খতম করবে তিনিই ওই পুরস্কার পাবেন।  তিনি আরও বলেন, করণী সেনার সাবেক প্রধান সুখদেব সিং গোগামেদিকে ২০২৩ সালের ৫ ডিসেম্বর লরেন্সই খুন করিয়েছিলেন। খুনের কয়েক ঘণ্টার মধ্যেই বিষ্ণোই গ্যাং সেই দায়ভার নিয়েছিল।\nসূত্র : ইকোনোমিক টাইমস",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গ্যাংস্টার লরেন্স বিষ্ণোইকে খতম করলে ১",
            "১১",
            "১১",
            "১১১ টাকার  ইনাম"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-23T11:14:00",
        "updated_date": "20:31:00",
        "source": "দৈনিক মানবজমিন",
        "last_scraped": "2024-11-06T17:28:44.780422"
    },
    {
        "url": "https://mzamin.com/news.php?news=128514",
        "title": "ফ্রিজ খুলতেই মিললো ৩০ টুকরো করে কাটা তরুণীর দেহ",
        "image_urls": "https://mzamin.com/uploads/news/main/128514_toruni.webp",
        "content": "ভারতের দক্ষিণের রাজ্য বেঙ্গালুরুতে একটি ফ্ল্যাট থেকে উদ্ধার হলো এক তরুণীর টুকরো টুকরো করা দেহ। দেহাংশ উদ্ধারের পর পুলিশের প্রাথমিক অনুমান ২৯ বছরের ওই তরুণীকে চার থেকে পাঁচ দিন আগে খুন করে দেহের প্রায় ৩০ টি টুকরো করা হয়েছে। ভ্যালিকাভাল থানার ভিরান্না ভাবনা এলাকার যে ঘরে তিনি ভাড়া থাকতেন, সেখানেই থাকা ১৬৫ লিটার ফ্রিজ থেকে উদ্ধার হয়েছে দেহাংশ।  প্রতিবেশীরা পাশের ফ্ল্যাট থেকে কটূ গন্ধ আসছে বুঝতে পেরে পুলিশকে খবর দেন। পুলিশ এসে দেখে  ফ্রিজে ভরে রাখা হয়েছে ওইসব দেহাংশ। প্রাথমিকভাবে জানা গিয়েছে ওই তরুণীর নাম মহালক্ষ্মী। তিনি বিবাহিত ছিলেন। স্বামীর নাম হেমন্ত দাস। স্বামীর সঙ্গে তার কেমন সম্পর্ক ছিল তা খতিয়ে দেখছে পুলিশ। মাস তিনকে আগেই তিনি ওই এক কামরার ফ্ল্যাটে ভাড়া থাকতে আসেন। একাই থাকতেন। পুলিশের আরও অনুমান কমপক্ষে পনের দিন আগে তাকে খুন করা হয়েছে। \nস্থানীয় এক বাসিন্দা বলেন, 'ও বেশি কথা বলত না। এখানে একাই থাকত। সকালে বেরিয়ে সেই রাতে বাড়ি ফিরত। কিছুদিন ওর দাদা এখানে এসে ছিল। তিনি চলে যাওয়ার পর ওর মা ও বোন আসেন। সেই সময় তারা দুর্গন্ধ পেয়ে ফ্রিজ খুলে দেখে এই অবস্থা।\"কে বা কারা তরুণীকে খুন করেছে তা নিয়ে ধোঁয়াশা। প্রশ্ন উঠছে জীবিত অবস্থায় তার দেহ টুকরো করা হয়েছে না কি খুনের পর এই নৃশংস কাণ্ড?  তরুণীর ফ্ল্যাটে কারা কারা আসতেন সব দিক খতিয়ে দেখছেন তদন্তকারীরা। বেঙ্গালুরুর এই ঘটনা মনে করিয়ে দিচ্ছে দিল্লির শ্রদ্ধার ঘটনা। ২০২২ সালের ২০ নভেম্বর কিছু দিন নিখোঁজ থাকার পর দিল্লির ছতরপুরের নিকটবর্তী একটি জঙ্গল থেকে উদ্ধার হয়েছিল শ্রদ্ধার দেহ। তার দেহের ৩৫ টুকরো করার অভিযোগ ওঠে  সঙ্গী আফতাব আমিনের বিরুদ্ধে। শুধু তাই নয় সেই দেহাংশ একএক করে দিল্লির বিভিন্ন জায়গায় ফেলে আসে সে ।\nসূত্র : livemint",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফ্রিজ খুলতেই মিললো ৩০ টুকরো করে কাটা তরুণীর দেহ"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-22T16:30:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:28:56.233034"
    },
    {
        "url": "https://mzamin.com/news.php?news=107323",
        "title": "বিক্রি হচ্ছে না টিকটক, যুক্তরাষ্ট্রকে জানিয়ে দিলো বাইটড্যান্স",
        "image_urls": "https://mzamin.com/uploads/news/main/107323_tiktok.webp",
        "content": "আমেরিকা চাপ দিলেও তাদের  টিকটক বিক্রি করে দেয়ার কোনো ইচ্ছা নেই। সাফ জানিয়ে দিলো টিকটকের মূল প্রতিষ্ঠাতা কোম্পানি বাইটড্যান্স। আসলে যুক্তরাষ্ট্র জনপ্রিয় এই ভিডিও অ্যাপ বিক্রিতে বাধ্য বা যুক্তরাষ্ট্রে বন্ধ করার জন্য একটি আইন পাস করেছে। তারই প্রেক্ষিতে একথা জানিয়েছে বাইটড্যান্স। কোম্পানিটি তার মালিকানাধীন একটি সামাজিক মিডিয়া প্ল্যাটফর্ম তাওতাওয়ে -তে তার অফিসিয়াল অ্যাকাউন্টে পোস্ট করেছে, বাইটড্যান্স- এর টিকটক বিক্রি করার কোনো পরিকল্পনা নেই। \nযদিও টিকটক অবিলম্বে বিবিসির মন্তব্যের জন্য কোনো অনুরোধের জবাব দেয়নি। এই সপ্তাহের শুরুতে টিকটক বলেছিল, এটি ‘অসাংবিধানিক’ আইনকে আদালতে চ্যালেঞ্জ জানাবে। সম্প্রতি প্রযুক্তিবিষয়ক ওয়েবসাইট দ্য ইনফরমেশনে প্রকাশিত এক প্রতিবেদনে দাবি করা হয়, অ্যালগরিদম বাদে যুক্তরাষ্ট্রে টিকটক বিক্রির জন্য চেষ্টা করা হচ্ছে। কিন্তু তাওতাওয়ে দেয়া পোস্টে ওই প্রতিবেদনকে গুজব বলে বর্ণনা করেছে টিকটক।\nমার্কিন প্রেসিডেন্ট জো বাইডেন দ্বারা বিক্রি বা নিষেধাজ্ঞার ব্যবস্থা আইনে স্বাক্ষরিত হয়েছে। বাইটড্যান্সের উপর চীনা কমিউনিস্ট পার্টির কতটা নিয়ন্ত্রণ রয়েছে সে বিষয়ে  মার্কিন যুক্তরাষ্ট্র এবং অন্যান্য পশ্চিমা দেশগুলোতে উদ্বেগ তৈরি হয়েছে। টিকটক বারবার দাবি অস্বীকার করেছে যে, চীনা সরকারের বাইটড্যান্সের উপর নিয়ন্ত্রণ রয়েছে। এই সপ্তাহে প্ল্যাটফর্মে পোস্ট করা একটি ভিডিওতে  টিকটক কর্তা শৌ জি চিউ বলেছেন,  ‘আমরা আত্মবিশ্বাসী এবং আমরা আদালতে অধিকারের জন্য লড়াই চালিয়ে যাব।  তথ্য এবং সংবিধান আমাদের পক্ষে আছে... নিশ্চিন্ত থাকুন, আমরা কোথাও যাচ্ছি না।’\nটিকটকের  মতে, বাইটড্যান্সের চীনা প্রতিষ্ঠাতা কোম্পানি ২০% শেয়ারের মালিক। প্রায় ৬০% প্রাতিষ্ঠানিক বিনিয়োগকারীদের মালিকানাধীন, যার মধ্যে প্রধান মার্কিন বিনিয়োগ সংস্থা কার্লাইল গ্রুপ, জেনারেল আটলান্টিক এবং সুসকেহানা ইন্টারন্যাশনাল গ্রুপ রয়েছে। বাকি ২০% এর মালিক বিশ্বজুড়ে এর কর্মচারীরা  এবং বাইটড্যান্সের পাঁচ বোর্ড সদস্যের মধ্যে তিনজন আমেরিকান।\nচীনা সরকারও পশ্চিমাদের  উদ্বেগকে প্রত্যাখ্যান করেছে এবং সতর্ক করেছে যে টিকটক নিষেধাজ্ঞার ফল মার্কিন যুক্তরাষ্ট্রকে ভুগতে হবে। তবে টিকটক মার্কিন যুক্তরাষ্ট্রে তাৎক্ষণিক নিষেধাজ্ঞার মুখোমুখি হচ্ছে না। নতুন আইনে  বাইটড্যান্সকে ব্যবসা বিক্রির জন্য নয় মাস এবং একটি সম্ভাব্য নিষেধাজ্ঞা কার্যকর করার আগে অতিরিক্ত তিন মাসের গ্রেস পিরিয়ড দেয়া হয়েছে।\nসূত্র : বিবিসি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বিক্রি হচ্ছে না টিকটক",
            " যুক্তরাষ্ট্রকে জানিয়ে দিলো বাইটড্যান্স"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-27T11:21:00",
        "updated_date": "00:10:00",
        "source": "দৈনিক মানবজমিন",
        "last_scraped": "2024-11-06T17:29:08.016920"
    },
    {
        "url": "https://mzamin.com/news.php?news=134346",
        "title": "গাজায় ৪৮ ঘণ্টায় অর্ধশতাধিক শিশু হত্যা করল ইসরাইল",
        "image_urls": "https://mzamin.com/uploads/news/main/134346_Kaium-2.webp",
        "content": "ইসরাইলের মুহুর্মুহু হামলায় প্রতিনিয়ত নিহত হচ্ছে গাজার শিশুরা। জাতিসংঘের শিশু বিষয়ক সংস্থা ইউনিসেফ-এর এক প্রতিবেদনে বলা হয়েছে গত ৪৮ ঘণ্টার মধ্যে উত্তর গাজার জাবালিয়াতে ৫০টির বেশি শিশুর প্রাণ কেড়ে নিয়েছে ইসরাইল। এ খবর দিয়েছে অনলাইন আল জাজিরা। এতে বলা হয়, গাজার একটি পোলিও টিকা কেন্দ্রে ভয়াবহ বোমা হামলা চালিয়েছে ইসরাইল। ডব্লিউএইচও-এর তথ্যানুসারে, মানবিক কথা বিবেচনা করে এসব টিকা কেন্দ্রগুলোতে হামলা থেকে বিরত থাকার কথা থাকলেও তাতে হামলা চালায় ইসরাইল। তাতে কমপক্ষে চার শিশুর মৃত্যু হয়েছে।\nএদিকে গাজায় গত একদিনে ইসরাইলি হামলায় আরও অর্ধশতাধিক ফিলিস্তিনি নিহত হয়েছেন। এ নিয়ে উপত্যকাটিতে নিহতের মোট সংখ্যা ৪৩ হাজার ৩০০ জন ছাড়িয়ে গেছে। গত বছরের অক্টোবর থেকে চলা এই হামলায় আহত হয়েছেন আরও লক্ষাধিক ফিলিস্তিনি। গাজার পাশাপাশি লেবাননেও ভয়াবহ হামলা অব্যাহত রেখেছে দখলদার ইসরাইল। এ পর্যন্ত ইসরাইলের বোমার আঘাতে লেবাননে ২ হাজার ৯৬৮ জন মানুষ নিহত হয়েছেন। আহত হয়েছেন ১৩ হাজার ৩১৯ জন। গাজায় হামলার পর থেকেই হামাসের সমর্থনে ইসরাইলের সঙ্গে সংঘাতে জড়ায় লেবাননের যোদ্ধাগোষ্ঠী হিজবুল্লাহ।  \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গাজায় ৪৮ ঘণ্টায় অর্ধশতাধিক শিশু হত্যা করল ইসরাইল"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T10:50:00",
        "updated_date": "19:43:00",
        "source": "দৈনিক মানবজমিন",
        "last_scraped": "2024-11-06T17:29:19.200020"
    },
    {
        "url": "https://mzamin.com/news.php?news=127422",
        "title": "মিলিয়ন ডলার প্রশ্ন হচ্ছে, আমরা আওয়ামী লীগকে কীভাবে ডিল করবো?",
        "image_urls": "https://mzamin.com/uploads/news/main/127422_mainled.jpg",
        "content": "'শুট অন সাইট' বা দেখামাত্রই গুলির নির্দেশ দিয়ে সরাসরি একটি গণহত্যায় অংশ নেয়া দলের পরিণতি হয় নিষিদ্ধ হওয়া নতুবা গণবিচারের মুখোমুখি হওয়া। শেখ হাসিনা এবং আওয়ামী লীগকে অবধারিতভাবে দুটির একটি কিংবা উভয়টির মুখোমুখি হতে হবে। যেহেতু আওয়ামী লীগ এবং শেখ হাসিনা পর্যাপ্ত অপরাধ করেছেন । বিগত ১৫ বছরে আওয়ামী লীগের অপরাধগুলোকে তিনটা শ্রেণিতে বিভক্ত করা যাবে-\n১। গণতান্ত্রিক প্রক্রিয়া বন্ধ কিংবা গণতন্ত্র হত্যা জনিত অপরাধ।\n২। গুরুতর মানবাধিকার লঙ্ঘন জনিত অপরাধ\n৩। ছাত্র জনতার গণহত্যা সংশ্লিষ্ট অপরাধ\nএজন্য তিনটি বিশেষ ট্রাইবুনাল হবে। দ্রুত বিচার নয়, নিয়মতান্ত্রিক কিন্তু ইফিশিয়েন্ট ট্রাইব্যুনাল।\nপ্রথম ধারার অপরাধের বিচারে 'গণতান্ত্রিক প্রক্রিয়া বন্ধের বিচার ট্রাইব্যুনাল' হবে। এখানে বিরোধী দলীয় রাজনৈতিক কার্যক্রমে প্রতিবন্ধকতা তৈরি, মিছিলে সভা সমাবেশের হামলা, কার্যালয়ে তালা সহ যেকোনো বৈধ গণতান্ত্রিক প্রক্রিয়া বন্ধ, মত প্রকাশের স্বাধীনতা হরণ, সাংবাদিক নির্যাতন, মিডিয়া নিয়ন্ত্রণ ইত্যাদির জন্য একটি বিশেষ ট্রাইবুনাল প্রতিষ্ঠা করা হবে।\nসকল বৈধ রাজনৈতিক দল নিধনে, ভাঙনে, বিদ্যমান দলের মিরর কিংস পার্টি করা, বিরোধী রাজনৈতিক নেতাকর্মীদের হয়রানি হামলা মামলা জেল, গায়েবি মামলা, বিরোধী রাজনৈতিক নেতাদের বিরুদ্ধে গুম খুন বিচারবহির্ভূত হত্যা তথা ক্রসফায়ার ইত্যাদির বিচার হবে এখানে। পাশাপাশি বিনা প্রতিদ্বন্দ্বিতায় নির্বাচন, রাতের ভোটের নির্বাচন, ভোট জালিয়াতি ইত্যাদির বিচার হবে। \nএখানে স্পষ্টভাবে বিগত তিনটি জাতীয় নির্বাচনে, এবং বিগত ১৫ বছরের সকল স্থানীয় নির্বাচনে মনোনয়ন প্রাপ্ত এবং মনোনয়ন প্রত্যাশীদের আগামী ১৫ বছর সব ধরনের জাতীয় এবং স্থানীয় নির্বাচনে অংশগ্রহণের নিষেধাজ্ঞা আরোপ করা যাবে। গণতন্ত্র হত্যার অপরাধে ২০১৪, ২০১৮ এবং ২০২৩ নির্বাচনে মনোনয়ন পাওয়া সকল আওয়ামী লীগ প্রার্থীদের আগামী তিন টার্ম পর্যন্ত নির্বাচন নিষেধাজ্ঞা দেয়া যাবে।\nদ্বিতীয় ধারার ট্রাইব্যুনালটি হবে নাগরিকদের বিরুদ্ধে সংগঠিত মানবাধিকার বিরোধী অপরাধের বিচারের জন্য। কাজটি বিদ্যমান আন্তর্জাতিক অপরাধ ট্রাইবুনালে (আইসিটি) করা যেতে পারে। এক্ষেত্রে ট্রাইবুনালটির ত্রুটি গুলো শুধরিয়ে একে মানসম্পন্ন করতে হবে। এ ট্রাইবুনাল ভয়ের সংস্কৃতি বিস্তারে নাগরিকদের উপরে চালিত, নজরদারি হয়রানি ব্যক্তিগত গোপনীয়তা লঙ্ঘন সহ সব ধরনের গুম খুন এবং বিচারবহির্ভূত হত্যার বিচার হবে।\n \nতৃতীয় ট্রাইবুনালটি বিশেষভাবে প্রতিষ্ঠা করা হবে ছাত্র জনতার গণহত্যার জন্য। কাজটি আইসিটির মাধ্যমে করা যেতে পারে, তবে অতীত বিতর্ক এবং ক্যাপাসিটি জনিত কারণে নতুন আরেকটি বিশেষ ট্রাইব্যুনাল করাই ভালো।এটা জুলাই-আগস্ট গণঅভ্যুত্থানে শেখ হাসিনার নির্দেশে সংঘটিত হত্যাকাণ্ডের (প্রায় এক হাজার হত্যা) বিচার করবে। পাশাপাশি নিখোঁজ এবং আহত প্রায় ১৮ হাজার মানুষের ন্যায়বিচার প্রাপ্তির নিশ্চয়তা তৈরি করবে।\nঅর্থাৎ গণতন্ত্র হত্যা, গুরুতর মানবাধিকার লঙ্ঘন এবং ছাত্র জনতার গণহত্যার জন্য আওয়ামী লীগকে আলাদা আলাদা ট্রাইবুনালে বিচারের মুখোমুখি করা হবে। বিচার প্রক্রিয়ার মান বজায় রাখতে সক্ষম হলে এই তিনটা ট্রাইবুনালের ক্ষেত্রেই আন্তর্জাতিক সমর্থন পাওয়া যাবে। মান ধরে রাখা গেলে ডেমোক্রেটিক প্রসেস বন্ধ, গ্রস হিউম্যান রাইটস ভায়োলেশন (এনফোর্স ডিজেপিয়ারেন্স এবং এক্সট্রা জুডিশিয়াল কিলিং) এবং ছাত্র জনতার গণহত্যা (কার্নেজ) প্রশ্নে যেকোনো বিচারে জাতিসংঘ সহ পশ্চিমাদের সরব এবং নিরব সহায়তা পাওয়া যাবে।    \n \nধারণা করা যায়,  এসব গণহত্যায় জড়িত আওয়ামী আমলাতন্ত্র, পুলিশ গোয়েন্দা সহ বিভিন্ন বাহিনীর সদস্যরা অভিযুক্ত হয়ে পড়বেন। আমরা চাই বিচার প্রক্রিয়া গুলো ন্যায্যতা নিশ্চিত করে এবং আন্তর্জাতিক মান বজায় রেখে দ্রুততার সাথে সম্পন্ন হবে। ব্যক্তিগতভাবে আমি  দ্রুতবিচার ট্রাইব্যুনাল চাই না। দ্রুতবিচার ট্রাইব্যুনাল অনেক সময় ন্যায়বিচার নিশ্চিত করতে সক্ষম হয় না।\nচাইলে সাংবাদিক নির্যাতনের বিচারের জন্য আলাদা একটা ট্রাইব্যুনাল করা যেতে পারে। এর বাইরে আওয়ামী লীগ সরকারের সময় সংগঠিত মেগা দুর্নীতি পাচার লুটপাট এবং রাষ্ট্রীয় তহবিলের অপচয় সংক্রান্ত ইসুগুলোকে দেশের স্বাভাবিক আইনের অধীনে বিচারকি প্রক্রিয়ায় নেয়া হবে।\n \nতথ্য টেলিকম এবং আইসিটির উপদেষ্টা  নাহিদ ইসলাম বলেছেন, বিচার প্রক্রিয়া শেষ হওয়ার আগে রাজনৈতিক দল হিসেবে আওয়ামী লীগের পুনর্বাসনের সুযোগ নেই। পরিবেশ উপদেষ্টা সৈয়দা রেজওয়ানা হাসানও একই বক্তব্য দিয়েছেন। যদিও আইন, সংস্কৃতি এবং প্রবাসী কল্যাণ উপদেষ্টা ড. আসিফ নজরুল বলেছেন আওয়ামী লীগ একটি ঐতিহ্যবাহী দল, তিনি ব্যক্তিগতভাবে রাজনৈতিক দল নিষিদ্ধ করার পক্ষে নয়। ড. আসিফ নজরুলের বক্তব্যের তীব্র প্রতিক্রিয়া হলেও নাগরিক সমাজের কেউ কেউ মৌন কিংবা সরবভাবে তাঁর অবস্থানকে সমর্থনও করেছেন।   \nউপরে যে তিনটি বিচারকি ট্রাইবুনালের কথা বলেছি, এ তিনটি প্রক্রিয়ার মধ্য দিয়ে গেলে আমি আশা করি আওয়ামী লীগকে রাজনৈতিকভাবে নিষিদ্ধ করার দরকার পড়বে না। যেহেতু আওয়ামী লীগ দলটির সাথে বাংলাদেশের স্বাধীনতার একটা গভীর সংযোগ আছে, তাই ইতিহাসের কাঠগড়ায় রাজনৈতিক প্রশ্ন না উঠিয়ে বরং মানসম্পন্ন বিচারের মাধ্যমে আওয়ামী লীগের নেতৃত্বকে কৃত অপরাধের জন্য আইনের কাঠগড়ায় দাঁড়া করানো কে আমি অধিক যুক্তিযুক্ত মনে করি।\nএরপরে দরকার হলে, জনতা চাইলে, গণআদালতে আওয়ামী লীগকে নিষিদ্ধ করবে।\nদুই\nলেখক ও গবেষক জিয়া হাসান আওয়ামী লীগের বিরুদ্ধে তিন ধরনের অ্যাকশন নিতে বলেছেন। এক- অর্থনৈতিক কাঠামোকে ভেঙ্গে দেওয়া। দুই- রাজনৈতিক কাঠামোকে ভেঙ্গে দেওয়া। তিন- ফ্যাসিস্ট চেতনা ইন্ডাস্ট্রিকে ভেঙ্গে দেওয়া। \nআমি মনে করি, উপরোক্ত তিন ধরনের অপরাধের বিচার ক্যাটাগরিক্যালি এবং মানসম্পন্নভাবে করে আওয়ামী লীগের অপরাধীদের স্থানীয় এবং জাতীয় নির্বাচন প্রক্রিয়ার বাইরে নিয়ে গেলে তাদের রাজনৈতিক কাঠামো ভেঙে দেওয়া যাবে, এবং দলটি নিষিদ্ধের প্রয়োজন পড়বে না। এতে রাজনৈতিক বিতর্ক এড়ানো যাবে।\nতবে আওয়ামী লীগের অর্থনৈতিক কাঠামো ভেঙে দেওয়ার ব্যাপারে আমার ভিন্নমত আছে। অর্থনৈতিক কাঠামো না ভেঙে বরং আওয়ামী লীগের নেতাকর্মীদের থেকে নাশকতামূলক স্যাবোটাজ ফান্ডিং বন্ধ করার ফাইনানশিয়াল মনিটরিং এর পক্ষে আমি। আমি মনে করি আওয়ামী লীগ নেতাকর্মীদের মালিকানাধীন শিল্প কারখানা এবং ব্যবসাগুলো জাতীয় সম্পদ। এসব তাদের পকেটের টাকায় নির্মিত হয়নি বরং হয়েছে বাংলাদেশের বাণিজ্যিক ব্যাংকের ঋণের টাকায়। এসব ব্যবসা প্রতিষ্ঠান, কলকারখানা সহ সকল শিল্প উৎপাদনকে শতভাগ সচল রাখতে হবে। প্রয়োজনে শিল্প এবং ব্যবসায় অত্যন্ত দক্ষ প্রশাসক নিয়োগ করতে হবে। এমনভাবে, যাতে একটি ঘণ্টার জন্যেও ব্যবসা এবং শিল্প কারখানা এগুলোর উৎপাদন এবং কর্মকাণ্ড ব্যাহত না হয়। অপরাধী মালিকদের বিচার প্যারালালি চলবে। কোনো ব্যবসা ও শিল্প দখল হবে না। অর্থনীতিতে কোনো প্যানিক তৈরি করা যাবে না।\n \nতবে হ্যাঁ, আওয়ামী লীগের সাংস্কৃতিক সন্ত্রাসের লাগাম টানা জরুরি। জিয়া হাসান মনে করেন সাংস্কৃতিক ফ্যাসিস্টদের আয়ের সূত্র যাচাই, ‘ট্র্যাক এন্ড ট্রেইস’ কাজটা অনৈতিক মনে হইলেও বাস্তবে অনৈতিক না কেননা এরা নাগরিকদের সাদাকালো শিবিরে ভাগ করে গণতন্ত্র হত্যা অংশ নিয়ে মানবতা বিরোধী অপরাধ এবং স্বৈরাচারের পক্ষে সম্মতি উৎপাদন করেছে যা আদতে রাষ্ট্রবিরোধী। এই ফ্যাসিস্ট কাঠামো শেখ হাসিনার ক্ষমতার পাটাতন নির্মাণ করেছে। তাদের ফিনান্সিয়াল নেটওয়ার্ক ট্র্যাক করে দেখা যায়, এরা বিভিন্নভাবে ঋণখেলাপি সহ লুটপাটের অংশ ছিল। এদেরকে দৌড়ের উপরে রাখলে, এরা সামনে এসে বিষের ছোবল দিতে ভয় পাবে। এই মেশিনারি বিশ্বকবি রবীন্দ্রনাথ ঠাকুরের শিল্প এবং সাহিত্যকেও স্বৈরাচার প্রতিষ্ঠার প্রতীক করে তুলেছে।\nআমি স্বৈরাচারী এবং ব্রামন্যবাদি সাংস্কৃতিক আগ্রাসন ঠেকাতে মব জাস্টিস চাই না, বরং আওয়ামী কালচার ও সংগঠনের বিপরীতে নতুন সক্ষম সংস্কৃতির বিকাশ চাই, নতুন সংগঠন চাই। আওয়ামী চেতনাবাদি সাংস্কৃতিক কর্মসূচির বিপরীতে মুক্ত এবং মননশীল অন্তর্ভুক্তিমূলক কর্মসূচি চাই।\nআমাদের সামনে এটা সুস্পষ্ট হয়ে গেছে যে, আওয়ামী সুশীল সমাজ এবং তাদের এলিট পাওয়ার প্লেয়াররা, স্বৈরাচারী পাওয়ার নেক্সাসে নতুনদেরকে (গণঅভ্যুত্থানে উঠে আসা ছাত্র নেতৃত্ব) ভর্তি করবে না। এমতাবস্থায় এই এলিট পাওয়ার নেক্সাস ভেঙে দেওয়ার পাশাপাশি আমাদের উচিত হবে 'নিউ সিটিজেন সোসাইটি' তৈরি করা, নিউ মিডিয়া তৈরি করা, নিউ ইনটেলেকচুয়াল সোসাইটি তৈরি করা। যেখানে শহর এবং গ্রামের, পাহাড় এবং সমতলের, নারী এবং পুরুষের, ধর্ম কিংবা বর্ণের ভেদাভেদ থাকবে না। সংখ্যাগুরু এবং সংখ্যালঘুর অধিকার যেখানে সুনিশ্চিত থাকবে।\nএভাবেই আমরা বিচারকি প্রক্রিয়ায়, অর্থনৈতিক ন্যায্যতায় এবং নতুন সাংস্কৃতিক লড়াইয়ে নতুন সোসাইটি গড়ে আওয়ামী লীগের স্বৈরাচারী শক্তিকে পরাজিত করে দিতে পারব। আমি কোনো শর্টকাট পথ চাই না, শর্টকাট পথ টেকসই নয়। গণঅভ্যুত্থান আজকের বাংলাদেশে একটি নতুন সচেতন নাগরিক সমাজ সৃষ্টি করেছে। রাজনৈতিকভাবে সচেতন এই জনগোষ্ঠীকে একটা 'পলিটি'তে রূপ দিতে হবে। যেটা বাংলাদেশের মননশীল মানুষের সামষ্টিক সৌন্দর্যকে এবং সাধারণ নাগরিকদের আকাঙ্ক্ষাকে নিপুণ দক্ষতার সাথে রাষ্ট্র গঠনে বিনিয়োগ করতে পারবে। তবেই হবে মুক্তি, যে মুক্তিকে 'মুগ্ধ' হবে 'শহিদ আবু সাইদ'দের আত্মা!\n \nফয়েজ আহমদ তৈয়্যব টেকসই উন্নয়নবিষয়ক লেখক। গ্রন্থকার: চতুর্থ শিল্পবিপ্লব ও বাংলাদেশ; বাংলাদেশ: অর্থনীতির ৫০ বছর; অপ্রতিরোধ্য উন্নয়নের অভাবিত কথামালা; বাংলাদেশের পানি, পরিবেশ ও বর্জ্য; উন্নয়নের নীতি ও দর্শন; ক্ষুদ্রঋণ, শিক্ষা, বেকারত্ব ও বিসিএস। \nই-মেইল: faiz.taiyeb@gmail.com",
        "author": "ফয়েজ আহমদ তৈয়্যব",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মিলিয়ন ডলার প্রশ্ন হচ্ছে",
            " আমরা আওয়ামী লীগকে কীভাবে ডিল করবো?"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-14T13:36:00",
        "updated_date": "00:18:00",
        "source": "দৈনিক মানবজমিন",
        "last_scraped": "2024-11-06T17:29:32.098702"
    },
    {
        "url": "https://mzamin.com/news.php?news=108597",
        "title": "‘‌দু’‌হাজার টাকা দিয়ে নারীদের সম্ভ্রম দিল্লিতে বিক্রি করছে বিজেপি’‌",
        "image_urls": "https://mzamin.com/uploads/news/main/108597_avishek.webp",
        "content": "'দু হাজার টাকা দিয়ে বিজেপি নেতারা নারীদের সম্ভ্রম দিল্লির কাছে বিক্রি করে দিয়ে এসেছে। ২০০০ টাকা নাও, মিথ্যে ধর্ষণের অভিযোগ করো। ব‌সিরহাট থেকে বিজেপির প্রার্থী রেখা পাত্রকে ২০০০ টাকা দিয়ে অভিযোগ করানো হয়েছে। এদের জবাব দিতে হবে আপনাদের।’‌' ঠিক ভাষাতেই  বিজেপিকে তুলাধুনা করলেন তৃণমূল কংগ্রেসের সর্বভারতীয় সাধারণ সম্পাদক অভিষেক বন্দ্যোপাধ্যায়। \n৭ মে তৃতীয় দফার লোকসভা নির্বাচন। কৃষ্ণনগরে নির্বাচনী প্রচারে গিয়ে অভিষেক বলেন, 'এই বিজেপি আপনার লক্ষ্মীর ভাণ্ডার বন্ধ করতে চায়। বিজেপি যখন ভোট চাইতে যাবেন তখন তিনটি প্রশ্ন করবেন তাঁদের সঠিক অবস্থান কী, দ্বিতীয় প্রশ্ন করবেন রাজ্যপালের বিরুদ্ধে অভিযোগ তিনি একজন নারীর শ্লীলতাহানি করেছেন। অথচ পরের দিন তিনি পালিয়ে গেলেন কেন? তৃতীয় প্রশ্ন, ওরা তৃণমূলকে ছোট করতে গিয়ে বাংলার মানুষকে ছোট করছে কেন?\nএদিন রাজ্যপালকে তীব্র আক্রমণ করেন অভিষেক। তাঁর বক্তব্য, ‘‌রাজ্যপালের পদটিকে কলঙ্কিত করেছেন উনি। মেয়ের বয়সি একটি বোনের শ্লীলতাহানি করেছেন। থানায় তিনি অভিযোগ জানিয়েছেন। পরদিনই বাংলা ছেড়ে পালিয়ে গিয়েছেন।’‌ এখানেই থেমে থাকেননি অভিষেক। তাঁর দাবি, নরেন্দ্র মোদীর সরকার যদি আবার ক্ষমতায় আসে তাহলে এটাই বাংলার মানুষের জীবনের শেষ ভোট হবে। বিজেপি সংকল্প পত্র প্রকাশ করে বলেছে ওয়ান নেশন ওয়ান ইলেকশান করবে। মানুষ তার মানে পাঁচ বছরে পুরসভায়, পঞ্চায়েতে, বিধানসভায় ভোট দিতে পারবেন না। \nনির্বাচনী সভা থেকে গলা চড়িয়ে অভিষেক বলেন, 'বিজেপির বিদায় আসন্ন। বিজেপিকে ভোট দেওয়া মানে প্রধানমন্ত্রীকে ভোট দেওয়া। আর মহুয়া মৈত্রকে জেতানো মানে তৃণমূলকে জেতানো। মোদীকে হারানো। কংগ্রেস, সিপিএম-কে ভোট দেবেন না। মহুয়া মৈত্র গত পাঁচ বছর সংসদে এলাকার দাবি-দাওয়া তুলে ধরেছেন। মোদী সরকারের চেহারা প্রকাশ্যে এনেছে। এদের গায়ে জ্বালা ধরেছে। তাই যে করে হোক তৃণমূলের প্রার্থীকে জিততে দেওয়া হবে না।'",
        "author": "সেবন্তী ভট্টাচার্য্য, কলকাতা প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘‌দু’‌হাজার টাকা দিয়ে নারীদের সম্ভ্রম দিল্লিতে বিক্রি করছে বিজেপি’‌"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": null,
        "updated_date": "09:41:00",
        "source": "দৈনিক মানবজমিন",
        "last_scraped": "2024-11-06T17:29:44.094015"
    },
    {
        "url": "https://mzamin.com/news.php?news=134225",
        "title": " জবাব দেয়ার প্রতিশ্রুতি ইরানের ",
        "image_urls": "https://mzamin.com/uploads/news/main/134225_Abul-7.webp",
        "content": "গাজা এবং লেবাননে অব্যাহতভাবে হামলা চালিয়ে যাচ্ছে ইসরাইল। এর জন্য কারো কাছে তাদেরকে জবাবদিহি করতে হচ্ছে না। সারা গাজায় তারা বিক্ষিপ্তভাবে হামলা চালাচ্ছে। তাদের হামলায় শিশুসহ নতুন করে কমপক্ষে ১৬ জন নিহত হয়েছেন। ওদিকে ইসরাইল ও তার মিত্র যুক্তরাষ্ট্র সর্বশেষ ইরানে যে হামলা চালিয়েছে তার জবাব দেয়ার প্রতিশ্রুতি দিয়েছেন ইরানের সর্বোচ্চ ধর্মীয় নেতা আয়াতুল্লাহ আলি খামেনি। তিনি সাফ জানিয়ে দিয়েছেন বৈশ্বিক দাম্ভিকতাকে মোকাবিলা করতে ব্যর্থ হবে না ইরান। বর্তমানে বিশ্বে যেসব দাম্ভিকতা চলছে এবং ক্রিমিনাল অ্যাপারেটাস আছে তাদের বিরুদ্ধে সুনিশ্চিতভাবে জবাব দেয়া হবে। \nতিনি বলেন, অহংকার মানে ব্যাপকভাবে অর্থনৈতিক, সামরিক ও সাংস্কৃতিক আধিপত্য এবং সেই জাতির অধঃপতন। খোমেনি আরও প্রতিশ্রুতি দেন, ইয়েমেনে হুতি, লেবাননে হিজবুল্লাহ ও গাজায় হামাসের মতো ওই অঞ্চলে যেসব গ্রুপকে তেহরান সমর্থন করে তাদের বিরুদ্ধে হামলার জবাব দেবে। রাজধানী তেহরানে শিক্ষার্থীদের এক জমায়েতে তিনি বলেন, যুক্তরাষ্ট্র এবং জায়নবাদি রাষ্ট্র ইসরাইলিরা উভয় শত্রুর জানা উচিত যে, ইরান নামের দেশটির বিরুদ্ধে এবং প্রতিরোধ ফ্রন্টের বিরুদ্ধে তারা যা করছে অবশ্যই তার দাঁতভাঙ্গা জবাব দেয়া হবে। এর মধ্য দিয়ে মধ্যপ্রাচ্যের উত্তেজনা আরও বৃদ্ধি পেল। কারণ, ইসরাইল ইরানের কয়েকটি সামরিক ঘাঁটিতে হামলা চালানোর পর সাবধান করেছে। ইসরাইল বলেছে, তারা চায় ইরান এর কোনো জবাব দেবে না। যদি দেয়, তাহলে এর চেয়েও বড় কোনো পরিণতি ভোগ করতে হবে। ওদিকে শনিবার ভোর থেকে গাজাজুড়ে ইসরাইল হামলা চালিয়ে হত্যা করেছে কমপক্ষে ১৬ জনকে। \nএর মধ্যে নুসেইরাত শরণার্থী শিবিরে ৫ জন, আস-সাফতাবিতে তিনজন এবং বেইত লাহিয়ায় আট জন নিহত হয়েছেন। অন্যদিকে শুক্রবার লেবাননের বেকা ভ্যালিতে কমপক্ষে ২৫টি শহর ও গ্রামে আকাশ থেকে ভারি বোমা হামলা করেছে ইসরাইল। এতে বেশ কয়েক ডজন মানুষ নিহত হয়েছেন। এমন এক পরিস্থিতিতে গাজায় পোলিও টীকার তৃতীয় ডোজ শুরু হওয়ার কথা। গত বছর ৭ই অক্টোবর থেকে গাজায় ইসরাইলের হত্যাযজ্ঞে নিহতের পরিমাণ কমপক্ষে ৪৩,২৫৯। আহত হয়েছেন কমপক্ষে এক লাখ এক হাজার ৮২৭ জন। লেবাননে তারা হত্যা করেছে কমপক্ষে দুই হাজার ৮৯৭ জনকে। আহত হয়েছেন তের হাজার ১৫০ জন। লেবাননের স্বাস্থ্য মন্ত্রণালয় বলেছে, সর্বশেষ ২৪ ঘণ্টায় সেখানে নিহত হয়েছেন কমপক্ষে ৩০ জন। এ সময়ে গাজা উপত্যকায়  ফিলিস্তিনি সাংবাদিক বারা আলি দাঘিশ এবং বিলাল মোহাম্মদ রজকে হত্যা করেছে ইসরাইলি বাহিনী। এর নিন্দা জানিয়েছে প্যালেস্টাইন জার্নালিস্টস প্রটেকশন সেন্টার (পিজেপিসি)।\n বিবৃতিতে তারা বলেছে, দখলদার ইসরাইলি সেনাদের গাজায় সাংবাদিকদের টার্গেট করা এবং হত্যা করা দ্বিতীয় বিশ্বযুদ্ধের পর সবচেয়ে অপ্রত্যাশিত পর্যায়ে এসে পৌঁছেছে। এর মধ্য দিয়ে তারা আন্তর্জাতিক মানবাধিকার আইন এবং মানবাধিকার ভয়াবহভাবে লঙ্ঘন করছে। এসব অপরাধ যারা ঘটাচ্ছে, আইন লঙ্ঘন করছে তাদেরকে চিহ্নিত করে বিচারের মুখোমুখি করতে ব্যর্থ হচ্ছে দখলদার সরকার। কারণ, এক্ষেত্রে তারা বাইরের সমর্থন পাচ্ছে। সেই সমর্থনে তারা ভয়াবহ ও অমানবিক আচরণ করছে। গাজায় সাংবাদিকদের হত্যা করা তাদের কাছে প্রধান অস্ত্র হয়ে উঠেছে। \nওদিকে ইসরাইলের দাবি তারা লোহিত সাগরের ওপরে তিনটি ড্রোন গুলি করে ভূপাতিত করেছে। তবে এসব ড্রোন কোথা থেকে ছোড়া হয়েছে সে বিষয়ে তারা বিস্তারিত কিছু বলেনি। ইসরাইলি সেনাবাহিনী এক বিবৃতিতে বলে, কিছুক্ষণ আগে পূর্ব দিক থেকে ছোড়া তিনটি ড্রোনকে লোহিত সাগরের ওপরে ভূপাতিত করা হয়েছে।    ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " জবাব দেয়ার প্রতিশ্রুতি ইরানের "
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T16:42:00",
        "updated_date": "11:52:00",
        "source": "দৈনিক মানবজমিন",
        "last_scraped": "2024-11-06T17:29:55.468327"
    },
    {
        "url": "https://mzamin.com/news.php?news=134355",
        "title": "হেরে গেলে এবারও ফলাফল অস্বীকার করতে পারেন ট্রাম্প",
        "image_urls": "https://mzamin.com/uploads/news/main/134355_Kaium-5.webp",
        "content": "দেশে-বিদেশে এখন সবার নজর মার্কিন প্রেসিডেন্ট নির্বাচনের দিকে। তদুপরি এই নির্বাচনে আলোচনার কেন্দ্রে আছেন সাবেক মার্কিন প্রেসিডেন্ট ডনাল্ড ট্রাম্প। কেননা তার বিরুদ্ধে অভিযোগ হচ্ছে হেরে গেলে আগের মতোই ট্রাম্প ফলাফল মানতে অস্বীকৃতি জানাতে পারে। নির্বাচনের দুই দিনও নেই আর তার আগেই ট্রাম্পকে নিয়ে এমন শঙ্কার কথা জানালেন সাবেক মার্কিন জাতীয় নিরাপত্তা উপদেষ্টা জন বোল্টন। তিনি বলেছেন, ডনাল্ড ট্রাম্প ৫ই নভেম্বর ভাইস প্রেসিডেন্ট কমালা হ্যারিসের কাছে হেরে গেলে প্রেসিডেন্ট নির্বাচনের ফলাফল মানতে অস্বীকার করতে পারেন। এ খবর দিয়েছে তুর্কি বার্তা সংস্থা আনাদোলু। এতে বলা হয়,  বোল্টন সিএনএনে দেওয়া এক সাক্ষাৎকারে ট্রাম্প নির্বাচনের ফলাফল তার বিরুদ্ধে গেলে তা স্বীকার করবেন কি না তা নিয়ে সংশয় প্রকাশ করেছেন। তিনি বলেছেন, আমি মনে করি আমাদের এ বিষয়ে প্রস্তুত থাকতে হবে। প্রস্তুতির বিষয়ে জোর দিয়ে তিনি বলেন, আমি মনে করি প্রত্যেকরেই প্রস্তুত থাকা উচিত কারণ ট্রাম্প কখনই হারতে রাজি নন। ট্রাম্প ইতিমধ্যেই মিশিগান, উইসকনসিন এবং পেনসিলভানিয়ার মতো গুরুত্বপূর্ণ সুইং স্টেটে জয়ের দাবি করেছেন। মূলত এ  কারণেই ট্রাম্পকে নিয়ে উদ্বেগ প্রকাশ করেছেন বোল্টন। এছাড়া ২০২০ সালের নির্বাচনে হেরে যাওয়ার পরও ট্রাম্প নির্বাচনী ফলাফল মানতে অস্বীকৃতি জানিয়েছিলেন। সেই ফলাফল এখনও আনুষ্ঠানিকভাবে স্বীকার করেন নি ট্রাম্প।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হেরে গেলে এবারও ফলাফল অস্বীকার করতে পারেন ট্রাম্প"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T14:51:00",
        "updated_date": "00:08:00",
        "source": "দৈনিক মানবজমিন",
        "last_scraped": "2024-11-06T17:30:07.572699"
    },
    {
        "url": "https://mzamin.com/news.php?news=134483",
        "title": "ইসরাইলি হামলায় অগ্নিদগ্ধ হয়ে জীবন-মরণ লড়াই করছে লেবাননের ছোট্ট ইভানা",
        "image_urls": "https://mzamin.com/uploads/news/main/134483_ss.webp",
        "content": "এখনও ফোটেনি মুখের ভাষা। বয়স মাত্র দুই বছর। এমন একটি শিশুর কি-ইবা অপরাধ থাকতে পারে। তবুও এমন নিরপরাধ শিশুও রক্ষা পায়নি ইসরাইলি সেনাদের হাত থেকে। তাদের বোমার আঘাতে অগ্নিদগ্ধ হয়ে হাসপাতালের বিছানায় জীবন-মরণ লড়াই করছে শিশু ইভানা। কাউকে যদি প্রশ্ন করা হয় কোন অপরাধে অবুঝ এই শিশুটির ওপর হামলা হলো, তাহলে নির্বাক হয়ে দাঁড়িয়ে থাকা ছাড়া হয়তবা কোনো উত্তর দেয়া কারো পক্ষেই সম্ভব নয়। হাসপাতালের বিছানায় অর্ধেক শরীর প্লাস্টারে মোড়ানো শিশুটিকে দেখে যে কেউ মুর্ষে যেতে পারেন। ইসরাইলের বোমার আঘাতে ইভানার মাথা থেকে পায়ের পাতা পর্যন্ত প্রায় অর্ধেক শরীরই পুড়ে গেছে। \nস্কাই নিউজের খবরে বলা হয়েছে, ২৩ সেপ্টেম্বর দক্ষিণ লেবাননের আল আলিয়াতে বিমানহামলা চালায় ইসরাইল। ওই হামলার সময় বিমান থেকে ফেলা মরণঘাতী বোমার আঘাতে মারাত্মকভাবে পুড়ে যায় অবুঝ ওই শিশুটির অর্ধেক শরীর। এরপর থেকেই হাসপাতালের বিছানায় গভীর যন্ত্রণায় ছটফট করছে মাত্র দুই বছরের ইভানা। \nতার মা ফাতিমা গণমাধ্যমকে ওই মর্মান্তিক ঘটনা বর্ণনার সময় ডুকরে কেঁদে ওঠেন। তিনি বলেছেন, ‘সেদিন আমি সকালের নাস্তা তৈরি করছিলাম। আমি রান্না ঘরে ছিলাম আর আমার শিশুটি ছিল দোতলার বারান্দায়। ঠিক ওই সময়টাতেই আমাদের বাড়িতে আছড়ে পড়ে ইসরাইলের বোমা। এতে সঙ্গে সঙ্গেই বাড়িতে আগুন জ্বলে ওঠে। কালো ধোঁয়ায় প্রায় অন্ধকার হয়ে যায় চারপাশ। যতক্ষণে আমি ইভানার কাছে পৌঁছাই ততক্ষণে আমার বাচ্চাটির শরীরের অর্ধেক পুড়ে যায়।’ \nতিনি আরও বলেন, ‘পুরো বাড়ি কালো ধোয়ায় আচ্ছন্ন হয়ে যাওয়ার পর আমি একা আমার বাচ্চার কান্নার শব্দ শুনে তাকে উদ্ধার করেছি। ওই দিনটা আমার জন্য ভয়াবহ যন্ত্রণার একটি দিন ছিল। মনে হয় এখনও আমি দুঃস্বপ্নের মধ্যে বেঁচে আছি।’ \nদিশেহারা হয়ে ফাতিমা এবং তার স্বামী মোহাম্মদ দুই সন্তান নিয়ে জানালা থেকে লাফিয়ে প্রাণ বাঁচিয়ে ছিলেন। এরপর তারা দ্রুত টায়ার শহরে পৌঁছাতে সক্ষম হন। তবে তাদের সন্তানের অবস্থা এতটাই গুরুতর ছিল যে, তাদের বৈরুতের হাসপাতালে স্থানান্তর করা হয়। সেখানে ইভানাকে বার্ন ইউনিটে ভর্তি করা হয়। তার মা জানিয়েছেন, তিনি ভাবতেই পারেনি তার মেয়েটা বেঁচে থাকবে। একদম হতাশায় ডুবে গিয়েছিলেন ফাতিমা এবং তার স্বামী। \nইভানার অবস্থা এতটাই করুণ যে সে তার পা নাড়াতে পারছে না। প্রতিটি মুহূর্ত যেন অসহনীয় এক যন্ত্রণাকে সঙ্গী করে বেঁচে আছে লেবাননের ওই শিশুটি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ইসরাইলি হামলায় অগ্নিদগ্ধ হয়ে জীবন-মরণ লড়াই করছে লেবাননের ছোট্ট ইভানা"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T13:56:00",
        "updated_date": "10:54:00",
        "source": "দৈনিক মানবজমিন",
        "last_scraped": "2024-11-06T17:30:22.551623"
    },
    {
        "url": "https://mzamin.com/news.php?news=109643",
        "title": "মানবদেহে প্রথম ব্রেইনচিপ ইমপ্লান্টে ধাক্কা খেলো নিউরালিংক",
        "image_urls": "https://mzamin.com/uploads/news/main/109643_trd.webp",
        "content": "প্রথম মানব ইমপ্লান্টের পর অপ্রত্যাশিত সমস্যার সম্মুখীন হয়েছে ইলন মাস্কের ব্রেইন-চিপ নিউরালিংক। কারণ ডিভাইসটি রোগীর মাথার খুলি থেকে বিচ্ছিন্ন হতে শুরু করেছে- ক্যাপচার করা ডেটার পরিমাণও হ্রাস হতে শুরু করেছে।\nনিউরালিংকের ব্রেইন-কম্পিউটার ইন্টারফেস, যা বিসিআই নামে পরিচিত, জানুয়ারিতে ২৯ বছর বয়সী রোগী নোল্যান্ড আরবাগের মস্তিষ্কে স্থাপন করা হয়েছিল। চিপটি প্যারালাইসিস রোগীদের শুধুমাত্র তাদের মন ব্যবহার করে বাহ্যিক প্রযুক্তি নিয়ন্ত্রণে সহায়তা করার জন্য ডিজাইন করা হয়েছে। আরবাগ- যিনি আট বছর আগে একটি গাড়ি দুর্ঘটনার কারণে কাঁধ থেকে পক্ষাঘাতগ্রস্ত হয়েছিলেন-ডিভাইসের নিরাপত্তা পরীক্ষা করার জন্য নিউরালিংকের ছয় বছরের ট্রায়ালে অংশগ্রহণ করছেন। \nমাত্র গত মাসে, নিউরালিংক আরবাগের নয় মিনিটের একটি ভিডিও লাইভ স্ট্রিম করেছে যা দেখায় যে বিসিআই প্রযুক্তি কীভাবে কাজ করে। তাকে ভিডিও গেম খেলতে দেখা গেছে এবং আরবাগ ব্যাখ্যা করেছেন যে, কম্পিউটারের কার্সারটিকে তিনি যেখানে নিয়ে যেতে চান সেখানে হাত ব্যবহার না করেই সেটি নির্দিষ্ট স্থানে চলে যায়। নিউরালিংকের চিপে ৬৪টি ‘থ্রেড’ জুড়ে ১০২৪টি ইলেক্ট্রোড রয়েছে- যা মানুষের চুলের স্ট্র্যান্ডের চেয়ে পাতলা-এটি মস্তিষ্কের স্নায়বিক কার্যকলাপ সম্পর্কে ডেটা সংগ্রহ করার জন্য প্রোগ্রাম করা হয়েছে এবং চিন্তাগুলিকে রূপান্তরিত করার জন্য ডিকোডিংয়ের জন্য সেই ডেটা কোম্পানির কম্পিউটারে পাঠায়। \nওয়াল স্ট্রিট জার্নালের রিপোর্ট মোতাবেক, ‘আরবাগের মস্তিষ্ক থেকে বেশ কিছু থ্রেড বিচ্ছিন্ন হতে শুরু করেছে, যার ফলে কার্যকর ইলেক্ট্রোডের সংখ্যা কমে গেছে। ফলস্বরূপ, নিউরালিংক তার ইলেক্ট্রোড এবং থ্রেডের সিস্টেম কতটা কার্যকরভাবে কাজ করছে তা পরিমাপ করতে সক্ষম হয়নি।’\nকতগুলি থ্রেড বিচ্ছিন্ন হয়েছে তা এখনো স্পষ্ট নয়। নিউরালিংক জানিয়েছে, ‘এই পরিবর্তনের প্রতিক্রিয়া হিসাবে আমরা নিউরাল জনসংখ্যার সংকেতগুলির প্রতি আরও সংবেদনশীল হওয়ার জন্য রেকর্ডিং অ্যালগরিদমকে সংশোধন করেছি, এই সংকেতগুলিকে কার্সার মুভমেন্টে অনুবাদ করার কৌশলগুলিকে উন্নত করেছি এবং ব্যবহারকারীর ইন্টারফেসকে উন্নত করেছি।’ \nনিউরালিংক যোগ করেছে যে, এই পরিমাপটি কার্সারের বিট প্রতি সেকেন্ডে (বিপিএস) নিয়ন্ত্রণ করার আরবাগের ক্ষমতার নির্ভুলভাবে বাড়িয়ে তুলবে। বিপিএস কোম্পানির মতে, ‘গতি এবং নির্ভুলতার জন্য আদর্শ পরিমাপ।’ যদিও নিউরালিংক ইমপ্লান্টটি অপসারণ করার কথা বিবেচনা করেনি কোম্পানি, কিন্তু সমস্যাটি আরবাগের নিরাপত্তার জন্য সরাসরি ঝুঁকি তৈরি করেনি বলে জার্নাল রিপোর্ট করেছে।\nএকজন রোবট সার্জন আরবাগের মস্তিষ্কে ইমপ্লান্ট প্লাগ করার সময় তিনি মাস্ক-মালিকানাধীন কোম্পানির তৈরি চিপের প্রথম মানব পরীক্ষার বিষয় হয়ে ওঠেন। অন্য কতজন বিচারে অংশ নেবেন বা কোথায় তাদের রাখা হবে তা তাৎক্ষণিকভাবে পরিষ্কার ছিল না। আরবাগ দিনে প্রায় আট ঘন্টা এবং সপ্তাহান্তে ১০ ঘন্টার মতো নিউরালিংকের বিসিআই সিস্টেম ব্যবহার করছেন বলে জানা গেছে। তিনি মার্চ মাসে লাইভস্ট্রিমে বলেছিলেন, এখন আমি আক্ষরিক অর্থেই বিছানায় শুয়ে থাকতে পারি এবং আমার হৃদয়ের বিষয়বস্তু নিয়ে খেলতে পারি। নিউরালিংক, ২০১৬ সালে প্রতিষ্ঠিত হয়। প্রযুক্তি এবং মানবিক পরীক্ষাগুলি সম্পর্কে বেশিরভাগ তথ্যই গোপন রেখেছে কোম্পানি। ইউএস ফুড অ্যান্ড ড্রাগ অ্যাডমিনিস্ট্রেশন গত বছর ব্রেইন চিপের মানব ট্রায়াল গ্রিনলাইট করেছে যখন সংস্থাটি প্রাণীদের উপর শত শত পরীক্ষা করেছে এবং প্রক্রিয়াটিতে প্রাণী অধিকার গোষ্ঠীগুলির প্রতিক্রিয়ার মুখোমুখি হয়েছিল। যদিও এতো বিতর্কের পরও আরবাগ মনে করেন, নিউরালিংক বিশ্বকে পরিবর্তন করতে চলেছে।\nসূত্র : নিউইয়র্ক পোস্ট",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মানবদেহে প্রথম ব্রেইনচিপ ইমপ্লান্টে ধাক্কা খেলো নিউরালিংক"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": null,
        "updated_date": "20:15:00",
        "source": "দৈনিক মানবজমিন",
        "last_scraped": "2024-11-06T17:30:34.009770"
    },
    {
        "url": "https://mzamin.com/news.php?news=134401",
        "title": " লন্ডনের মঞ্চে ‘যোদ্ধা’",
        "image_urls": "https://mzamin.com/uploads/news/main/134401_lon.webp",
        "content": "ময়নামতির ইতিহাসাশ্রয়ী ও কল্পনাশ্রয়ী একটি বিয়োগান্ত নাটক ‘যোদ্ধা’ নিয়ে মঞ্চে আসছে বাংলা মুভমেন্ট থিয়েটার। আগামী ১০ই নভেম্বর লন্ডনের ব্রেডি আর্টস সেন্টারের স্টুডিও থিয়েটারে স্থানীয় সময় সন্ধ্যা সাড়ে ৭টায় নাটকটির উদ্বোধনী মঞ্চায়ন হবে। এটি রচনা ও নির্দেশনা দিয়েছেন ড. মুকিদ চৌধুরী। এতে অভিনয় করবেন অর্ঘ্য বিশ্বাস, আন্নুর আলম, আরিফ আহমেদ, এ্যান্ডি লেনার্ড ডায়েছ, কাউসার ডালিম, কাওছার মিয়া, চন্দ্রকান্ত কামারি, জয়নব বিনতে সাঈদ প্রমুখ।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " লন্ডনের মঞ্চে ‘যোদ্ধা’"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:30:45.043858"
    },
    {
        "url": "https://mzamin.com/news.php?news=134586",
        "title": "যুক্তরাষ্ট্রের নির্বাচনে ‘সক্রিয় হুমকি রাশিয়া’: মার্কিন গোয়েন্দা সংস্থা",
        "image_urls": "https://mzamin.com/uploads/news/main/134586_Kaium-2.webp",
        "content": "যুক্তরাষ্ট্রের প্রেসিডেন্ট নির্বাচনে ভোট চলাকালীন রাশিয়ার বিষয়ে সতর্ক করেছে মার্কিন গোয়েন্দা সংস্থা। ইউএস ইন্টেলিজেন্স কমিউনিটি (আইসি) জানিয়েছে, এবারের নির্বাচনে জনগণের আস্থা কমাতে ‘সবচেয়ে সক্রিয় হুমকি’ হয়ে দাঁড়াতে পারে রাশিয়ার বিভ্রান্তিকর তথ্য। যুক্তরাষ্ট্রের ন্যাশনাল ইন্টেলিজেন্স, দ্য ফেডারেল ব্যুরো অব ইনভেস্টিগেশন, দ্য সাইবার সিকিউরিটি অ্যান্ড ইনফ্রাস্ট্রাকচার সিকিউরিটি এজেন্সি সোমবার এক যৌথ বিবৃতিতে এই তথ্য জানিয়েছে। তারা জানিয়েছে মার্কিন গোয়েন্দারা ভোটের ক্ষেত্রে বিদেশি শক্তিগুলোর উপর কড়া নজর রাখছে। বিশেষ করে রাশিয়ার কর্মকাণ্ডের উপর বেশ তৎপর রয়েছে মার্কিন গোয়েন্দারা। এ খবর দিয়েছে নিউজ উইক।\nএতে বলা হয়, মার্কিন ইন্টেলিজেন্স কমিউনিটির বিশেষজ্ঞরা সতর্ক করে বলেছেন, নির্বাচনের দিন এবং এরপরেও আরও এক সপ্তাহ পর্যন্ত তৎপরতা চালানোর চেষ্টা করতে পারে রাশিয়া। বিশেষ সুইং স্টেটগুলোতে তারা প্রভাব বিস্তার করতে পারে। \nবিবৃতিতে বলা হয়েছে, মার্কিন নির্বাচনের জন্য সবচেয়ে সক্রিয় হুমকি হচ্ছে রাশিয়া। বিশেষ করে মস্কোর সঙ্গে সংশ্লিষ্ট এনফ্লুয়েন্স অভিনেতারা ভিডিও তৈরি করছে এবং নির্বাচনের বৈধতা ক্ষুণ্ন করার জন্য ফাঁদ তৈরির চেষ্টা করছে। এর মাধ্যমে তারা নির্বাচন প্রক্রিয়া সম্পর্কে ভোটারদের মধ্যে ভীতি জাগিয়ে তুলছে এবং পরামর্শ দিচ্ছে যে আমেরিকানরা রাজনৈতিকভাবে একে অপরের বিরুদ্ধে সহিংসতা ব্যবহার করছে। বিভিন্ন তথ্যের ভিত্তিতে এমনটাই মনে করছে মার্কিন গোয়েন্দারা।\nনির্বাচনের চূড়ান্ত লড়াই শুরুর মাত্র কয়েক ঘণ্টা আগে এমন তথ্য দিল মার্কিন গোয়েন্দারা। গত সপ্তাহে অনলাইনে প্রচারিত ভিডিওগুলোতে ভোট জালিয়াতির মিথ্যা তথ্য চিত্রিত করার চেষ্টা করা হয়েছে বলে অভিযোগ মার্কিন গোয়েন্দাদের। একটি ভিডিওতে হাইতিয়ান এক অভিবাসীকে দেখানো হয়। সেখানে বলা হয়েছে ওই অভিবাসী জর্জিয়া অঙ্গরাজ্যে ভাইস প্রেসিডেন্ট কমালা হ্যারিসকে একাধিক ভোট দেওয়ার পরিকল্পনা করেছেন। তবে মার্কিন গোয়েন্দারা বলছেন এসব তথ্য ভুয়া। আরেকটি ভিডিওতে কমালা হ্যারিস এবং তার স্বামীর বিরুদ্ধে নারী পাচারের সঙ্গে জড়িত থাকার অভিযোগ করা হয়েছে। বলা হয়েছে, তারা উভয়ই এসব কাজের জন্য একজনের কাছ থেকে ৫ লাখ ডলার ঘুষ নিয়েছেন। এ তথ্যটিকেও বিভ্রান্তিকর এবং ভুয়া বলে জানিয়েছে মার্কিন গোয়েন্দারা।\nমার্কিন গোয়েন্দাদের দাবি এমন ভুয়া প্রতিটি ভিডিওর পেছনে কাজ করেছে রাশিয়ার ইনফ্লুয়েন্স অভিনেতারা। আর এর পেছনে মস্কোর ইন্ধন রয়েছে বলেও অভিযোগ করেছে ইউএস ইন্টেলিজেন্স কমিউনিটি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "যুক্তরাষ্ট্রের নির্বাচনে ‘সক্রিয় হুমকি রাশিয়া’: মার্কিন গোয়েন্দা সংস্থা"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-05T11:01:00",
        "updated_date": "00:08:00",
        "source": "দৈনিক মানবজমিন",
        "last_scraped": "2024-11-06T17:30:56.396689"
    },
    {
        "url": "https://mzamin.com/news.php?news=129784",
        "title": "জাতিদাঙ্গায় জর্জরিত মণিপুরে আরও ৬ মাস বাড়লো আফস্পার মেয়াদ",
        "image_urls": "https://mzamin.com/uploads/news/main/129784_imphol.webp",
        "content": "২০২৩ সালের মে মাস থেকেই খ্রিস্টান সম্প্রদায় ভুক্ত কুকিদের সঙ্গে হিন্দু সম্প্রদায়ের অন্তর্ভুক্ত মেইতে জনগোষ্ঠীর সংঘর্ষে উত্তাল ভারতের মণিপুর রাজ্য। দুই গোষ্ঠীর মধ্যে সংঘর্ষে এখনও পর্যন্ত দুই শতাধিক নিরীহ মানুষ প্রাণ হারিয়েছেন। ৬০,০০০ জনেরও বেশি মানুষ বাস্তুচ্যুত হয়েছেন। ইদানিং বেশ কয়েকটি  জেলায় নতুন করে জাতি দাঙ্গা ছড়ানোয় ইন্টারনেট পরিষেবা বন্ধের পাশাপাশি বেশ কয়েকদিন স্কুল-কলেজসহ বিভিন্ন শিক্ষা প্রতিষ্ঠানও বন্ধ রাখতে বাধ্য হয়েছিল সরকার। উত্তেজনাময় পরিস্থিতির মধ্যে বিবৃতি জারি করে ভারত সরকারের তরফে বলা হয়, মণিপুরে জঙ্গি এবং উগ্রপন্থীরা সমানেই হিংসাত্মক কার্যকলাপ চালিয়ে যাচ্ছে। তাছাড়াও রাজ্যের আইনশৃঙ্খলা পরিস্থিতি পুরোপুরি স্বাভাবিক হয়নি। সমস্ত বিষয় খতিয়ে দেখে মণিপুরের রাজ্যপাল জানিয়েছেন, সশস্ত্র বাহিনী মোতায়েন রাখার প্রয়োজন রয়েছে সে রাজ্যে। তাই আগামী ৬ মাসের জন্য মণিপুরে আফস্পার মেয়াদ বাড়ানো হলো। সেনাবাহিনীর বিশেষ ক্ষমতা আইন ‘আফস্পা’ তোলার দাবিতে মণিপুরে ইরম শর্মিলা চানু-র অনশনের কথা সবার জানা। কিন্তু সেই আইনের বলেই মণিপুরে শান্তি ফেরাতে মরিয়া কেন্দ্র। যদিও কুকি-মেতেই সংঘাতের আগুন এখন অনেকটাই স্তিমিত। তা সত্ত্বেও আফস্পার মতো বিতর্কিত আইন প্রত্যাহার করতে নারাজ কেন্দ্র। মণিপুরে আফস্পার  উপস্থিতি একটি বিতর্কিত বিষয় হিসাবে রয়ে গেছে, কারণ এটি সশস্ত্র বাহিনীকে এই অঞ্চলের মধ্যে তাদের কার্যক্রমে আইনি সুরক্ষার অনুমতি দেয়, সরকারী দায়িত্বের সময় অভিযুক্ত অসদাচরণের সাথে জড়িত কর্মীদের বিরুদ্ধে কোনও আইনি প্রক্রিয়া শুরু করার আগে কেন্দ্রীয় সরকারের অনুমোদনের প্রয়োজন হয়। গত সেপ্টেম্বর থেকে এপ্রিল পর্যন্ত আফস্পা লাগু হয়েছিল মণিপুরে। এপ্রিল মাসে ফের বাড়ানো হয় বিশেষ অধিকার আইনের মেয়াদ। তবে গোটা মণিপুর আফস্পার আওতায় থাকলেও বিশেষ ছাড় রয়েছে ১৯টি থানার। রাজধানী ইম্ফল ছাড়াও বিষ্ণুপুর, জিরিবাম এবং লামপেলের কিছু এলাকায় থাকবে না আফস্পা।নাগাল্যান্ডের আট জেলা ডিমাপুর, নিউল্যান্ড, চুমুউকেডিমা, মন, খিপিরে, নোকলাক, ফেক এবং পেরেনে বলবৎ এই আইন। এরইমধ্যে, শনিবার সশস্ত্র কুকি গোষ্ঠীর  দ্বারা অপহৃত হওয়া দুই যুবককে উদ্ধার করতে মণিপুরের নিরাপত্তা বাহিনী তাদের অনুসন্ধান ও চিরুনি অভিযান অব্যাহত রেখেছে। একজন পুলিশ কর্মকর্তা বলেছেন যে সন্দেহভাজন কুকিরা মেইতেই  সম্প্রদায়ের তিন যুবককে অপহরণ করে।  সেনাবাহিনী  বন্দীদের মধ্যে একজনকে উদ্ধার করেছে এবং বাকি দু'জন এখনও চরমপন্থীদের হাতে আটক  রয়েছে৷  \nসূত্র : ইন্ডিয়া টুডে",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "জাতিদাঙ্গায় জর্জরিত মণিপুরে আরও ৬ মাস বাড়লো আফস্পার মেয়াদ"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-01T12:53:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:31:07.401066"
    },
    {
        "url": "https://mzamin.com/news.php?news=131881",
        "title": "নরওয়ের পররাষ্ট্র প্রতিমন্ত্রীর সঙ্গে বিএনপির বৈঠক",
        "image_urls": "https://mzamin.com/uploads/news/main/131881_sayme.webp",
        "content": "যুক্তরাজ্য বিএনপি নেতা ও বিএনপির ভারপ্রাপ্ত চেয়ারম্যান তারেক রহমানের উপদেষ্টা ব্যারিস্টার আবু সায়েমের নেতৃত্বে বিএনপির একটি প্রতিনিধিদলের সঙ্গে বৈঠক করেছেন নরওয়ের পররাষ্ট্র প্রতিমন্ত্রী অ্যান্ড্রিয়াস মটফেল্ট ক্র্যাভিক। ১৬ই অক্টোবর অসলোয় অনুষ্ঠিত গুরুত্বপূর্ণ এ বৈঠকে নরওয়ের পক্ষে আরও ছিলেন সাউথ এশিয়া সেকশনের ডাইরেক্টর সিগবিয়ন টেনফোর্ড ও সিনিয়র অ্যাডভাইজর আন্নে লিলিরেন।\nবৈঠকে ৫ আগস্ট পরবর্তী পরিস্থিতি সম্পর্কে বিস্তারিত আলোচনা হয়। মি. ক্র্যাভিক এসময় বলেন, নরওয়ে চায় একটি সুষ্ঠু, অবাধ ও নিরপেক্ষ নির্বাচনের মাধ্যমে বাংলাদেশে দ্রুত গণতন্ত্র ফিরে আসুক। অন্যদিকে বিএনপি প্রতিনিধিদল আশাবাদ ব্যক্ত করেন, স্বৈরাচারমুক্ত পরিবেশে দুদেশের ঐতিহাসিক সম্পর্ক নতুন উচ্চতায় পৌঁছাবে।  \nবিএনপির ভারপ্রাপ্ত চেয়ারম্যান তারেক রহমানের উপদেষ্টা ব্যারিস্টার আবু সায়েমের নেতৃত্বে প্রতিনিধিদলে ছিলেন বিএনপির জাতীয় নির্বাহী কমিটির সদস্য সাইদুর রহমান লিটন, ফরেইন অ্যাফেয়ার্স কমিটির সদস্য ইকবাল হোসেন বাবু, নরওয়ে বিএনপির সভাপতি বাদল ভুঁইয়া ও যুবদলের সাবেক আন্তর্জাতিক বিষয়ক সম্পাদক (যুগ্ম সাধারণ সম্পাদক পদমর্যাদা) মোহাম্মদ খায়রুজ্জামান লিংকন ও নরওয়ে বিএনপির সাধারণ সম্পাদক শাহ আলম।",
        "author": "আরিফ মাহফুজ , লন্ডন থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "নরওয়ের পররাষ্ট্র প্রতিমন্ত্রীর সঙ্গে বিএনপির বৈঠক"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-10-16T16:25:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:31:22.343671"
    },
    {
        "url": "https://mzamin.com/news.php?news=133329",
        "title": "বাংলাদেশ যেভাবে পাচারকৃত অর্থ পুনরুদ্ধার করতে পারে: কৌশলগত কর্মপরিকল্পনা",
        "image_urls": "https://mzamin.com/uploads/news/main/133329_ahas.webp",
        "content": "বিশ্ব আজ সাক্ষী যে, বাংলাদেশের বর্তমান অর্থনৈতিক সংকটের মূল কারণ হলো ব্যাপক দুর্নীতি, অব্যবস্থাপনা, অর্থ আত্মসাৎ এবং গত ১৫ বছরে (২০০৯-২০২৪) ক্ষমতাসীন দল ও নেতাদের দ্বারা সংঘটিত দুর্নীতি। যার ফলে বাংলাদেশকে কমপক্ষে ১৮ লক্ষ কোটি টাকার ঋণ বহন করতে হচ্ছে এবং বিপুল পরিমাণ অর্থ ও সম্পদ পাচার হয়েছে। ওয়াশিংটন ভিত্তিক আর্থিক গবেষণা সংস্থা গ্লোবাল ফাইন্যান্সিয়াল ইন্টিগ্রিটি (জিএফআই) রিপোর্ট করেছে যে, প্রতি বছর বাংলাদেশ থেকে গড়ে ৭.৫৩ বিলিয়ন মার্কিন ডলার বা ৮০ হাজার কোটি টাকা পাচার হয়েছে। ডেইলি স্টার (১৮ সেপ্টেম্বর, ২০২৪) অনুযায়ী, প্রতি বছর বাংলাদেশ থেকে ১০ বিলিয়ন মার্কিন ডলার পাচার হয়েছে। যা গত ১৫ বছরে দেখা গেছে এবং এই পাচারের পরিমাণ দেশের বর্তমান বাজেটের দ্বিগুণেরও বেশি।\nদৈনিক প্রথম আলো (২৮ আগস্ট, ২০২৪) এর প্রতিবেদনে বলা হয়েছে যে, গত ১৫ বছরে বাংলাদেশ কমপক্ষে ১১ লক্ষ কোটি টাকা হারিয়েছে, ডেইলি ইন্ডাস্ট্রি (১৭ সেপ্টেম্বর, ২০২৪) অনুযায়ী ১৪ লক্ষ কোটি টাকা পাচার হয়েছে। বণিক বার্তা (১৮ সেপ্টেম্বর, ২০২৪) এবং ডেইলি স্টার (১৮ সেপ্টেম্বর, ২০২৪) এর রিপোর্ট অনুযায়ী, ১৭.৬ লক্ষ কোটি টাকা বা প্রায় ১৫০ বিলিয়ন মার্কিন ডলার বাংলাদেশ থেকে পাচার হয়েছে, যা রাজনীতিবিদ, ব্যবসায়ী, ব্যক্তি, পরিবার, প্রতিষ্ঠান, সংস্থা, ব্যাংকের উচ্চপদস্থ কর্মকর্তা এবং মেগা প্রকল্পের সাথে জড়িত ব্যক্তিরা পাচার করেছেন এবং দেশ ও দেশের বাইরে পাচারকৃত অর্থ রাখা হয়েছে।\nপাচারকৃত অর্থের বেশিরভাগই সুইজারল্যান্ড, যুক্তরাষ্ট্র, যুক্তরাজ্য, কানাডা, ইউএই, সিঙ্গাপুর, মালয়েশিয়া এবং থাইল্যান্ডের অফশোর অ্যাকাউন্টে রাখা হয়েছে। কিছু অর্থ মালয়েশিয়া, ভারত, ইউএই, কানাডা এবং যুক্তরাষ্ট্রে সম্পত্তিতে বিনিয়োগ করা হয়েছে। বর্তমান অন্তর্বর্তী সরকার দেশের অর্থনৈতিক স্থিতিশীলতা নিশ্চিত করতে এই পাচারকৃত অর্থ পুনরুদ্ধারের পরিকল্পনা করছে।\nএখন প্রশ্ন হচ্ছে, বাংলাদেশ কি পাচারকৃত অর্থ বা সম্পদ পুনরুদ্ধার করার জন্য কোনো নিয়ন্ত্রক সমর্থন বা আইনি ভিত্তি আছে? যা দিয়ে পাচারকৃত অর্থ পুনরুদ্ধার করা সম্ভব?\nউত্তর হচ্ছে, হ্যাঁ। বাংলাদেশে বর্তমান আইন ও নীতিমালার অধীনে যথেষ্ট সুরক্ষা রয়েছে যার মাধ্যমে পাচারকৃত অর্থ বা সম্পদ পুনরুদ্ধার করা সম্ভব। একটি স্মার্ট দল গঠনের মাধ্যমে, কৌশলগত পদক্ষেপ, আর্থিক গোয়েন্দা দল এবং সঠিক আইনি প্রক্রিয়ার মাধ্যমে এই অর্থ পুনরুদ্ধারের একটি বাস্তবসম্মত পরিকল্পনা প্রয়োজন।\nপাচারকৃত অর্থ বা সম্পদ পুনরুদ্ধারের ক্ষেত্রে অনেক চ্যালেঞ্জ রয়েছে। এর মধ্যে রয়েছে, সংশ্লিষ্ট কর্তৃপক্ষের গুরুত্বের অভাব, দুর্বল কর্মপরিকল্পনা, গোয়েন্দা প্রক্রিয়ার অসংগতিসমূহ, আইনি প্রক্রিয়ায় অপেশাদারিত্ব, ভয় ও প্রভাবের কারণে সঠিক পদক্ষেপ না নেওয়া এবং আইনগত প্রক্রিয়ার ক্ষেত্রে শিথিলতা।\nএছাড়া, অনেক দেশ সফলভাবে পাচারকৃত অর্থ বা সম্পদ পুনরুদ্ধার করেছে। সেগুলোর মধ্যে উল্লেখযোগ্য কয়েকটি উদাহরণ হলো:\nসম্প্রতি, ১১ জুন ২০২৪-এ, মার্কিন রাষ্ট্রদূত এডগার্ড ডি. কাগান মালয়েশিয়ার প্রধানমন্ত্রী ইয়াব দাতো সেরি আনোয়ার ইব্রাহিমের সঙ্গে সাক্ষাৎ করেন। এতে ১এমডিবি (ওয়ানএমডিবি) কেলেঙ্কারি থেকে পাচারকৃত অর্থের চতুর্থ কিস্তি হিসেবে প্রায় ১৫৬ মিলিয়ন মার্কিন ডলার (৭২১.৪ মিলিয়ন রিঙ্গিত) মালয়েশিয়ায় ফেরত দেওয়া হয়েছে।\n১৯৮৬ সালে ক্ষমতাচ্যুত প্রেসিডেন্ট ফের্দিনান্দ মার্কোস ও তার সহযোগীরা ৫ থেকে ১০ বিলিয়ন মার্কিন ডলার চুরি করেছিলেন। সুইস সরকার স্বতঃস্ফূর্তভাবে তাদের ব্যাংক অ্যাকাউন্টগুলো ফ্রিজ করে দেয় এবং ফিলিপাইন সরকারের সঙ্গে যৌথভাবে এই পাচারকৃত অর্থ উদ্ধার করে।\n২০১৬ সালে, হ্যাকাররা বাংলাদেশ ব্যাংক থেকে ৮১ মিলিয়ন মার্কিন ডলার পাচার করে। এটি ফিলিপাইনের ব্যাংকিং সিস্টেমের মাধ্যমে পাচার করা হয়। ফিলিপাইনের ব্যাংক ম্যানেজার মাইয়া সান্তোস ডেগুইতো এই পাচারে সহায়তা করার দায়ে দোষী সাব্যস্ত হন।\n২০২১ সালে, সুইস কর্তৃপক্ষ ৩১০ মিলিয়ন মার্কিন ডলারের বেশি পাচার হওয়া অর্থ ফ্রিজ করে। ভারতীয় আদানি গ্রুপের বিরুদ্ধে অর্থপাচার ও সিকিউরিটিজ জালিয়াতির অভিযোগে এই অর্থ জব্দ করা হয়। ১৮ মে ২০২২ সালে, মার্কিন যুক্তরাষ্ট্রের ইস্টার্ন ডিস্ট্রিক্ট অফ নিউ ইয়র্কের প্রসিকিউটর ১৫,১১১,৪৫৩.৮৪ মার্কিন ডলার পাচারকৃত অর্থ উদ্ধার করার আদেশ দেন। ১৯৯৯ সালে বোটা ফাউন্ডেশন বনাম কাজাখস্তান সরকার মামলায় সুইস ব্যাংকের ৮৪ মিলিয়ন মার্কিন ডলার পুনরুদ্ধার করা হয়।\nপাকিস্তানের সুপ্রিম কোর্ট ড. মুবাশির হোসেন ও অন্যান্যদের বনাম পাকিস্তান ফেডারেশন (পিএলডি ২০১০, এসসি ২৬৫) মামলায় পাচারকৃত অর্থ পুনরুদ্ধারের রায় দেন। ২০১৭ সালে মান্টারা প্রকল্প (নাইজেরিয়া) মামলায় ৩২১ মিলিয়ন মার্কিন ডলার পাচারকৃত অর্থ সুইস ব্যাংক থেকে পুনরুদ্ধার করা হয়।\nগত ১৫ বছরে বাংলাদেশ থেকে যে পরিমাণ অর্থ বা সম্পদ পাচার হয়েছে তা দেশের বর্তমান জাতীয় বাজেটের দ্বিগুণেরও বেশি। এই অর্থনৈতিক সংকটের কারণে দেশের অর্থনৈতিক মেরুদণ্ড দুর্বল হয়ে পড়েছে। কিন্তু যদি এই পাচারকৃত অর্থ পুনরুদ্ধার করা যায়, তাহলে দেশের অর্থনীতি উল্লেখযোগ্যভাবে উন্নতি করতে পারে। জাতীয় ঋণ কমবে এবং দেশের জিডিপিতে গুরুত্বপূর্ণ অবদান রাখতে পারে। দুর্নীতি, অর্থ আত্মসাৎ এবং অব্যবস্থাপনা কমবে, এবং দেশের সকল স্তরে জনসচেতনতা বৃদ্ধি পাবে।\nপাচারকৃত অর্থ বা সম্পদ পুনরুদ্ধারে সাহায্য করতে পারে এমন কয়েকটি আন্তর্জাতিক এবং স্থানীয় আইন ও নীতিমালার মধ্যে রয়েছে। তার মধ্যে, জাতিসংঘের দুর্নীতি বিরোধী কনভেনশন (ইউনসিএসি) যা ২০০৩ সালে গৃহীত হয়েছিল এবং ২০০৫ সালে কার্যকর হয়। এর ৫ম অধ্যায় (অনুচ্ছেদ ৩১(৩), ৫১, ৫৩ এবং ৫৪) অনুযায়ী পাচারকৃত অর্থ বা সম্পদের পুনরুদ্ধারের আইনি ভিত্তি প্রতিষ্ঠা করে।\nবাংলাদেশে পাচারকৃত অর্থ পুনরুদ্ধারে প্রযোজ্য কিছু আইন হলো, দুর্নীতি দমন কমিশন আইন (২০০৪), দুর্নীতি দমন কমিশন আইন (সংশোধনী) ২০১৩ দুর্নীতি প্রতিরোধ আইন (১৯৭৪), বৈদেশিক মুদ্রা নিয়ন্ত্রণ আইন (১৯৭৪), মানি লন্ডারিং প্রতিরোধ আইন (২০১২), মানি লন্ডারিং প্রতিরোধ বিধিমালা (২০১৩), সন্ত্রাস বিরোধী আইন (২০০৯) সন্ত্রাস বিরোধী বিধিমালা (২০১৩)\nবাংলাদেশ সরকার পাচারকৃত অর্থ পুনরুদ্ধারের জন্য একটি কার্যকর কর্ম পরিকল্পনা গ্রহণ করতে পারে, যার মধ্যে রয়েছে, অর্থ মন্ত্রণালয় (এমওএফ) এই মিশনের নেতৃত্ব দিতে পারে। অর্থ মন্ত্রণালয় একটি পুনরুদ্ধার কমিশন (আরসি) গঠন করবে। পুনরুদ্ধার কমিশন একটি স্মার্ট কৌশলগত কর্মপরিকল্পনা তৈরি করবে এবং তা পুনরুদ্ধার কমিশনে জমা দেবে। পুনরুদ্ধার কমিশন দুটি আর্থিক গোয়েন্দা দল (এফআইটি) গঠন করবে। এর মধ্যে একটি স্থানীয় (এলএফআইটি) এবং অন্যটি একটি আন্তর্জাতিক স্বতন্ত্র দল (আইএফআইটি)। আইএফআইটি এই দলে নেতৃত্ব দেবে এবং এলএফআইটি ও আইএফআইটি এর নির্দেশনা অনুযায়ী প্রয়োজনীয় সহায়তা প্রদান করবে এবং নীতিমালা অনুযায়ী কাজ করবে।\nএফআইটি এর কাজগুলোর মধ্যে রয়েছে, কর্মপরিকল্পনা এবং একটি সময়সূচি আরসিতে জমা দেওয়া। পাচার হওয়া অর্থের প্রকৃত চ্যানেল বা উৎস শনাক্ত করা। পাচারকারীর পরিচয় নির্ণয় করা। পাচার হওয়া অর্থ কোথায় সংরক্ষিত বা কোন অ্যাকাউন্টে রাখা হয়েছে তা শনাক্ত করা। পাচার হওয়া অর্থের সঠিক পরিমাণ নির্ধারণ করা। সার্বিক তথ্য সংগ্রহ এবং আরসি তে রিপোর্ট প্রদান করা।\nএফআইটি থেকে প্রাপ্ত তথ্য এবং রিপোর্টের ভিত্তিতে, পুনরুদ্ধার কমিশন দুটি আইনি দল এলটি গঠন করবে। এর মধ্যে একটি স্থানীয় এলএলটি এবং অন্যটি একটি আন্তর্জাতিক স্বতন্ত্র দল আইএলটি এলএলটি এর নেতৃত্বে থাকবে এবং এলএলটি তাদের সহায়তা করবে, প্রয়োজন অনুযায়ী এবং নীতিমালার সাথে সামঞ্জস্য রেখে।\nএলটি এর কাজগুলোর মধ্যে রয়েছে, কর্মপরিকল্পনা এবং একটি সময়সূচি আরসি তে জমা দেওয়া। প্রাসঙ্গিক আইন, নীতিমালা এবং নির্দেশিকাগুলি সংগ্রহ করা। স্থানীয় এবং আঞ্চলিক/আন্তর্জাতিক স্তরে আদালত চিহ্নিত করা। দাবির জন্য বা আইনি প্রক্রিয়া শুরু করা। প্রাসঙ্গিক আদালতে ‘ফ্রিজিং অর্ডার’ এর জন্য আবেদন করা, যাকে ‘ইন্টারিম বা অন্তর্বর্তী আদেশ’ বলা হবে। ফ্রিজিং অর্ডার পাওয়ার পর, এলটি পাচারকারী এবং পাচারকৃত অর্থ বা সম্পদ যে অ্যাকাউন্টে রয়েছে তার বিরুদ্ধে ‘সমন’ আদেশের জন্য আবেদন করবে।\n \nসমন আদেশ প্রাপ্তির পর, এলটি সংশ্লিষ্ট আদালতে একটি ‘সংক্ষিপ্ত রায়’ এর জন্য আবেদন করবে। বিচার কার্যক্রম অব্যাহত থাকবে। এলটি চূড়ান্ত রায়ের জন্য অপেক্ষা করবে। চূড়ান্ত রায়ের মাধ্যমে, এলটি বাংলাদেশের সরকারের অ্যাকাউন্ট নির্ধারণ করবে যেখানে পুনরুদ্ধারকৃত অর্থ বা সম্পদ ফেরত দেওয়া হবে। প্রাপ্ত রায়ের ভিত্তিতে, এলটি পাচারকৃত অর্থ বা সম্পদ রাখার অ্যাকাউন্ট থেকে আনুষ্ঠানিকভাবে অর্থের দাবি করবে। নির্দেশনা অনুযায়ী প্রাপ্ত অর্থ লাভভোগীর অ্যাকাউন্টে ফেরত দেওয়া হবে। এলটি চূড়ান্ত রিপোর্ট পুনরুদ্ধার কমিশনে জমা দেবে।\nপুনরুদ্ধার কমিশন দুটি নিরীক্ষা বা সম্মতি দল এটি গঠন করবে। এর মধ্যে একটি স্থানীয় এলএটি এবং অন্যটি একটি আন্তর্জাতিক স্বতন্ত্র দল আইএটি এলএটি'র নেতৃত্বে থাকবে এবং এলএটি প্রয়োজন অনুযায়ী তাদের সহায়তা করবে এবং নীতিমালার সাথে সামঞ্জস্য রেখে কাজ করবে।\nএটি এর কাজগুলোর মধ্যে রয়েছে, এফআইটি এর কার্যক্রমের সঠিকতা নিশ্চিত করা। এলটি এর কার্যক্রম এবং প্রক্রিয়াগুলি নীতিমালা এবং আইন অনুযায়ী পরিচালিত হচ্ছে কিনা তা পরীক্ষা এবং নিশ্চিত করা। পাচারকৃত অর্থের সঠিক পরিমাণ শনাক্ত করা এবং তা ফেরত আনা নিশ্চিত করা। একটি সার্বিক রিপোর্ট প্রস্তুত করা এবং তা পুনরুদ্ধার কমিশনে জমা দেওয়া।\nএছাড়া পুনরুদ্ধার কমিশন একটি চূড়ান্ত রিপোর্ট তৈরি করবে এবং তা অর্থ মন্ত্রণালয়ে জমা দেবে।\nবিদ্যমান আইন, নীতিমালা এবং বিভিন্ন দেশের সফল অভিজ্ঞতার ভিত্তিতে, বাংলাদেশ তার পাচারকৃত অর্থ বা সম্পদ পুনরুদ্ধার করতে সক্ষম। সংশ্লিষ্ট কর্তৃপক্ষের সক্রিয় ও বিচক্ষণ পদক্ষেপের মাধ্যমে দেশের অর্থনৈতিক অবস্থান উন্নত করা সম্ভব হবে, ইনশাআল্লাহ।\nলেখক:\nপ্রফেসর ড. মোহাম্মদ মাসুম বিল্লাহ \nসিনিয়র অধ্যাপক, অর্থনীতি ও বিনিয়োগ\nকিং আব্দুল আজিজ বিশ্ববিদ্যালয়, সৌদি আরব\nপ্রাক্তন পরিচালক, আইসিসিআই, এসিআইজি, সৌদি আরব\nprofdrmasumbillah@yahoo.com \nMob: 00966 535794028",
        "author": "প্রফেসর ড. মোহাম্মদ মাসুম বিল্লাহ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বাংলাদেশ যেভাবে পাচারকৃত অর্থ পুনরুদ্ধার করতে পারে: কৌশলগত কর্মপরিকল্পনা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-27T14:15:00",
        "updated_date": "00:04:00",
        "source": "দৈনিক মানবজমিন",
        "last_scraped": "2024-11-06T17:31:34.486349"
    },
    {
        "url": "https://mzamin.com/news.php?news=117067",
        "title": "৩ ক্যাটেগরিতে আইএসও সনদ পেল সেলেক্সট্রা লিমিটেড",
        "image_urls": "https://mzamin.com/uploads/news/main/117067_a.webp",
        "content": "অতি-সম্প্রতি একসঙ্গে তিনটি আইএসও সনদ পেয়েছে সেলেক্সট্রা লিমিটেড। বিশ্বব্যাপী সমাদৃত আন্তর্জাতিক মানদণ্ডের পর্যবেক্ষণ ও সনদ প্রদানকারী প্রতিষ্ঠান ইন্টারটেক বিভিন্ন পর্যায়ে পরিদর্শন ও নিরীক্ষণের মাধ্যমে সেলেক্সট্রা লিমিটেডকে মানসম্মত ব্যবস্থাপনা, পরিবেশবান্ধবতা, মানবসম্পদ স্বাস্থ্য ও নিরাপত্তা ব্যবস্থাপনা; এই তিন বিভাগে আইএসও সনদ প্রদান করে। সেলেক্সট্রা লিমিটেড এখন আন্তর্জাতিক মানদণ্ড অনুযায়ী বিশ্ববাজারে মোবাইল ও আইওটি পণ্য উৎপাদন ও রপ্তানিতে সক্ষম। সনদ প্রাপ্তির বিষয়ে প্রতিষ্ঠানটির চেয়ারম্যান আশরাফ বিন তাজ বলেন, “এই আইএসও সার্টিফিকেট আমাদের প্রতিষ্ঠানকে আন্তর্জাতিক অঙ্গনে প্রবেশের দ্বার উন্মোচন করে দিল। এই অর্জন সম্ভব হয়েছে সেলেক্সট্রার সকল সংশ্লিষ্ট সদস্যের নিরলস পরিশ্রম এবং দলগত সহযোগিতার মাধ্যমে।\nঅত্যাধুনিক প্রক্রিয়ায় আন্তর্জাতিক মানের পণ্য তৈরি নিশ্চিতকরণের মাধ্যমে সেলেক্সট্রা লিমিটেড অর্জন করেছে, কোয়ালিটি ম্যানেজমেন্ট সিস্টেমঃ আইএসও-৯০০১:২০১৫ সনদ; কাঁচামালের সুষ্ঠু বণ্টন, পরিবেশবান্ধব বর্জ্য ব্যবস্থাপনা ও অংশীদারদের বিশ্বস্ততা অর্জনের মাধ্যমে পেয়েছে, এনভায়রনমেন্ট ম্যানেজমেন্ট সিস্টেমঃ আইএসও-১৪০০১:২০১৫ সনদ, এবং কর্মস্থলে আন্তর্জাতিক আইন ও মানদণ্ড অনুযায়ী কর্মচারীদের স্বাস্থ্য ও নিরাপত্তা ব্যবস্থা নিশ্চিত করে অর্জন করেছে, অকুপেশনাল হেলথ অ্যান্ড সেফটি ম্যানেজমেন্ট সিস্টেমঃ আইএসও-৪৫০০১:২০১৮ সনদ। ইন্টারটেকের ঊর্ধ্বতন কর্মকর্তাগণ গত ২৯ ইন্টারটেক বাংলাদেশের প্রধান কার্যালয়ে সেলেক্সট্রা লিমিটেডের ঊর্ধ্বতন ব্যবস্থাপনা সদস্য ও ব্যবস্থাপনা পরিচালক রিয়াজুল ইসলামের হাতে এই তিনটি সনদ তুলে দেন। সনদ গ্রহণের সময় আরও উপস্থিত ছিলেন নকিয়া মোবাইল প্রস্তুতকারী প্রতিষ্ঠান এইচএমডি এর কান্ট্রি ম্যানেজার মশিউর রহমান সহ প্রতিষ্ঠানটির ঊর্ধ্বতন কর্মকর্তাগণ।\nউল্লেখ্য, সেলেক্সট্রা লিমিটেড ২০২০ সালে একটি মোবাইল ও আইওটি পণ্য বাজারজাতকারী প্রতিষ্ঠান হিসেবে যাত্রা শুরু করে এবং ২০২৩ সালের ডিসেম্বর মাসে নকিয়া মোবাইল উৎপাদনের মাধ্যমে তাদের উৎপাদন কারখানাটি চালু করে।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "৩ ক্যাটেগরিতে আইএসও সনদ পেল সেলেক্সট্রা লিমিটেড"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-07-04T17:31:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:31:46.115153"
    },
    {
        "url": "https://mzamin.com/news.php?news=129249",
        "title": "আলঝাইমার্স রোগ বিষয়ে সচেতনতা তৈরি করতে হবে",
        "image_urls": "https://mzamin.com/uploads/news/main/129249_22.webp",
        "content": "মস্তিষ্কের স্বাভাবিক কার্যকারিতা নষ্ট হয়ে স্মৃতি বিকৃতি ঘটলে সেটাকে ডিমেনশিয়া বলে। ডিমেনশিয়া স্মরণ শক্তি, চিন্তা শক্তি, আচার আচরণ, বিচার বিবেচনা, চলা ফেরা,খাওয়া -দাওয়া, স্থান -কাল,অনুভূতিতে নেতিবাচক প্রভাব ফেলে। \nবেশ কিছু রোগের কারণে মস্তিষ্কের পরিবর্তন ঘটে যা শেষ পর্যন্ত স্নায়ু কোষের ক্ষতি করে ডিমেনশিয়ার সৃষ্টি হয়।আমরা সাধারণত চার ধরনের  ডিমেনশিয়া সম্পর্কে জানি।চারটি ধরন হলো  আলঝাইমার্স রোগ, ভাসকুলার ডিমেনশিয়া, লিউবডি ডিমেনশিয়া, ফ্রন্টো টেম্পোরাল ডিমেনশিয়া। ডিমেনশিয়ার সবচেয়ে বড় কারণ হচ্ছে আলঝাইমার্স। এটা মস্তিষ্কের বিভিন্ন কোষ  ও স্নায়ুতন্ত্রের ধ্বংস করে স্মৃতি শক্তির বিকৃতি ঘটায়। \nআলঝাইমার্স রোগের শুরুর দিকে পরিবার পরিজন,আত্মীয় স্বজন,বন্ধু বান্ধবরা প্রায়ই বলতে থাকেন যে,এটা বার্ধক্য জনিত সমস্যা তেমন কিছু না! এই বয়সে এমনটা হওয়া স্বাভাবিক। যে কোন বয়সে আলঝাইমার্স রোগ  হতে পারে তবে পয়ষট্টি বছরের অধিক বয়সী লোকদের বেশি আক্রান্ত হতে দেখা যায়। আবার পুরুষের তুলনায় নারীর মধ্যে এই রোগ হবার  সংখ্যা তুলনামূলক ভাবে বেশি। \nএ রোগটি শুরু হয় অত্যান্ত ধীর গতিতে ফলে কোন  সময় থেকে আরাম্ভ হলো তা শনাক্ত করা খুবই কঠিন। পরিবারের সদস্যরা প্রথমই এই রোগ সম্পর্কে কিছুটা আঁচ করতে পারে। \nআমাদের মস্তিষ্ক আমরা যা ভাবি, অনুভব করি, মনে করি তার সব কিছুর নিয়ন্ত্রণ করে। এমন কিছু রোগ রয়েছে   যা একজন ব্যক্তির মস্তিষ্ক কে সঠিক ভাবে কাজ করতে বাঁধা দেয়।যখন একজন ব্যক্তির এই রোগ গুলোর একটি থাকে তখন তার চিন্তা ভাবনা করতে, মনে রাখতে, কথা বলতে, কথা বুঝতে সমস্যা তৈরি করে। \nডিমেনশিয়া রোগ নির্ণয় করতে স্নায়ু রোগ বিশেষজ্ঞ,মানসিক  রোগ  বিশেষজ্ঞ, হরমোন বিশেষজ্ঞ, মেডিসিন বিশেষজ্ঞের সমন্বয়ে গঠিত বোর্ড লাগতে পারে। স্ট্রোক, ডায়াবেটিস, উচ্চ রক্ত চাপ,উচ্চ মাত্রার কোলেস্টেরল, হরমোনের সমস্যা এবং  বিষন্নতা যাঁদের আছে তাঁদের ডিমেনশিয়া  হবার সম্ভাবনা রয়েছে। \nএ রোগ থেকে রক্ষা পেতে হার্টের যত্ন নিন,ফলমুল শাক সবজি, পুষ্টি কর খাবার গ্রহণ করতে হবে,উচ্চ রক্তচাপ,ডায়েবেটিস,কোলেস্টেরল নিয়ন্ত্রণ করতে হবে। ধুমপান বন্ধ করতে হবে,  মস্তিষ্কের ব্যবহার বাড়িয়ে তুলুন এবং  নতুন কাজ নিয়ে ভাবুন, ওজন নিয়ন্ত্রণ রাখুন, হাসি খুশি থাকার চেষ্টা করতে হবে, সামাজিক যোগাযোগ রাখবেন এবং সামাজিক কাজে অংশ গ্রহণ বাড়িয়ে দিন।নিজেকে সক্রিয় রাখুন, শুয়ে বসে অলস সময় কাটাবেন না।সপ্তাহে  ১৪ ইউনিটের বেশি অ্যালকোহল গ্রহণ করা যাবে না। \n  আলঝাইমার্স  রোগের প্রাথমিক স্তরে রোগী গুছিয়ে কথা বলতে না পারা,সাম্প্রতিক ঘটনা মনে করতে না পারা,সিদ্ধান্ত নিতে বিলম্ব করা, পরিচিত জায়গা চিনতে না পারা,সময় জ্ঞান না থাকা, নামাজ পড়েছেন কিনা মনে করতে পারেন না,ওষুধ খেয়েছেন কিনা তা মনে করতে পারেন না, বিষন্নতায় ভোগা,আচরণের পরিবর্তন হওয়া, শখের জিনিসের প্রতি আগ্রহ হারিয়ে ফেলা,সামাজিক কর্মকাণ্ডে অংশ গ্রহণ করতে না চাওয়া। \nমধ্যেবর্তী স্তরে রোগের মাত্রা বৃদ্ধি পাওয়ার ফলে সমস্যা আরো প্রকট হয়ে যায়।  সমস্যা রোগীর নিত্য সঙ্গী হয়ে পড়ে । রান্না বান্না, কাপড় কাঁচা,ক্রয় বিক্রয়,হিসাব নিকাশ  কঠিন হয়ে যায়। রোগী কথা বলতে কিংবা যোগাযোগ করতে পারে না।উদ্দেশ্য হীন ভাবে চলাফেরা করে, অতি পরিচিত ব্যক্তির নাম চেহারা ভুলে যায়,পথ ঘাট ভুলে যায়, কোন কিছু খুঁজে পায় না, জিনিসপত্র পত্র চুরি হয়েছে বলে অভিযোগ করা ইত্যাদি \nশেষ স্তরে এসে রোগী খাবার চিবোতে পারে না  অথবা খাবার কিভাবে গিলতে হয় তা ভুলে যায়, যত্রতত্র মলমূত্রত্যাগ করে, ছেলে মেয়ে, আত্মীয় স্বজন,বন্ধু বান্ধব কে চিনতে পারে না, হাঁটতে অসুবিধা হয়,হুইল চেয়ার কিংবা বিছানায় আটকে পড়ে, নিজ বাড়িতে পথঘাট, টয়লেট, শোবার ঘর চিনতে পারে না।শারীরিক সমস্যা গুলোর কথা বলতে পারে না। \nআলঝাইমার্স রোগের চিকিৎসা এখন পর্যন্ত আবিস্কার হয়নি তবে রোগীর অস্থিরতা, বিষন্নতা, কোষ্ঠকাঠিন্য, হরমোনের সমস্যা ইত্যাদি থেকে মুক্ত রাখতে চিকিৎসকরা ওষুধ দিয়ে থাকেন। আলঝাইমার্স রোগীর সাথে  বসবাস এবং এবং তাদের পরিচর্যা কেমন হবে সে বিষয়ে আমাদের ধারণা অনেক কম। যাঁরা আলঝাইমার্স রোগীর সেবায় থাকবেন তাদের কিছু বিষয় বিবেচনায় নিতে হবে।  ১.সাধারণ কাজকর্ম ব্যাহত না করে একটা রুটিন প্রনয়ণ। ২.স্বাধীন ভাবে জীবন যাপনে সহায়তা করুন। ৩.আত্ম মর্যাদা রক্ষায় সহায়তা করুন। ৪.হাসি খুশি থাকুন এবং রাখুন। ৫.দৈনন্দিন কাজ গুলো সহজতর করা।৬.দৈহিক নিরাপত্তাকে গুরুত্ব দিন।৭.শারীরিক ও মানসিক  ক্ষমতা কে দীর্ঘ করার চেষ্টা। ৮.বর্তমান কার্য ক্ষমতা কে  সর্বোচ্চ গুরুত্ব দেয়া। ৯. ব্যক্তিগত যোগাযোগ অব্যাহত রাখুন। ১০.গান শুনতে দিন,স্মৃতি চারণ করুন। ১১.পোষা প্রানীর সাথে খেলতে দিন। ১২.সম্ভব হলে শিশুদের সাথে কিছু সময় অতিবাহিত করার সুযোগ করে  দিন। \n \nসেবা কর্মীকে নিচের বিষয় গুলো বিবেচনায় নিতে হবে। ১.রোগীর মতামত নিয়ে তাঁর পছন্দ মতো গোসল করাতে হবে। সম্ভব না হলে ভিজে কাপড়ে গা মুছে দিতে হবে। ২.ঝামেলা মুক্ত সহজ পোষাক পরিচ্ছদ তাঁর সামনে রাখতে হবে। তিনি যেটা পছন্দ করেন সেটা পরিধানে সহায়তা করতে হবে। ৩.অপিচ্ছিল রাবার সোলের জুতা পরতে দিন। ৪.শৌচকর্ম ও মলমূত্রের বেগ নিয়ন্ত্রণ করতে না পারলে দিনের নির্দিষ্ট একটা সময়ে  পায়খানা করানোর চেষ্টা করতে হবে। না করাতে পারলে চিকিৎসকের পরামর্শ নিন।\n৫.রোগীর রান্না বান্নার সখ থাকলে সহযোগিতা করুন।রান্নার কাজটি আনন্দ দায়ক করার চেষ্টা  করলে ভালো হবে।  ধারালো ছুরি কাঁচি দূরে সরিয়ে রাখুন। \n৬.খাদ্য গ্রহণে সতর্কতা অবলম্বন করতে হবে। রোগী কতবার খেয়েছেন, আদৌ খেয়েছেন কিনা তা নিশ্চিত হতে হবে। খাবার ঠান্ডা না গরম তা নিজের  মুখে দিয়ে বুঝতে হবে। খেতে অসুবিধা হলে তাঁকে মনে করিয়ে দিতে হবে কিভাবে খাবার চিবিয়ে খায়।খাবার ছোট ছোট অংশ করে রোগীর মুখে দিতে হবে।\n৭.যান বাহনে চলাচলে সতর্ক হতে হবে। রোগী নিজে চালক হলে চিকিৎসকের পরামর্শ ছাড়া গাড়ি চালাতে দেয়া ঠিক না।\n৮. ময়লা আবর্জনার ঝুড়ি পরিস্কার করার সময় নিজে দাঁড়িয়ে দেখতে হবে গুরুত্বপূর্ণ কোন কিছু ময়লার ঝুঁড়ির মধ্যে চলে যায় কিনা। অনেক সময় রোগী নিজেই গুরুত্বপূর্ণ জিনিস পত্র ময়লার ঝুঁড়িতে ফেলে দেয়।\n৯.রোগী যখন একই কথা বারবার বলে এবং   একই কাজ বারবার করে  তখন তাঁকে কৌশলে মনোযোগ অন্য দিকে সরাতে হবে। \n১০.রোগীর ধুম পানের অভ্যাস থাকলে বন্ধ করতে হবে কারণ যে কোন সময় অগ্নি কান্ড ঘটতে পারে। \n১১.মদ পানের অভ্যাস থাকলে চিকিৎসকের পরামর্শে সীমিত পরিমাণে অ্যালকোহল পান করা যাবে। \nসেবা কর্মীর শারীরিক ও মানসিক চাপ মোকাবিলা করার দক্ষতা খুবই জরুরি বিষয়। তাঁদের দুঃখ বোধ, অপরাধ বোধ, রাগ ক্রোধ, হত বুদ্ধি ও অপ্রস্তুত হওয়া, নিঃসঙ্গতা  থেকে মুক্ত থাকতে কাউন্সিলিং  করাতে হবে। শরীর ঠিক রাখতে সুষম খাদ্যাভ্যাস এবং ব্যায়াম জরুরি।  প্রতি মাসে নিজের জন্য কয়েকটি দিন রাখতে হবে। কয়েকটি দিন পরিবার পরিজন এবং  নিজের জন্য সময় দিন। নিজের সীমাবদ্ধতা সম্পর্কে  সচেতন হউন। কোন কিছুর জন্য নিজেকে মোটেই  দায়ী মনে করবেন না। উপদেশ নিন এবং উপদেশ চান। মনে রাখবেন আপনার গুরুত্ব কারো চাওয়া না চাওয়ার উপর নির্ভর করে না। ডিমেনশিয়ার চিকিৎসায় সমবেদনা, যত্ন,সাহস, প্রতিশ্রুতি,যোগ্যতা এবং যোগাযোগ খুবই গুরুত্বপূর্ণ বিষয়। \nসেবা কর্মীর জন্য পরামর্শ হলো, শান্ত থাকুন, অনুভূতির প্রতি সাড়া দিন, ব্যক্তিকে আস্বস্ত করুন,ঝুঁকি পূর্ণ অবস্থায় নিজেকে সরিয়ে নিন এবং  পরে ফিরে আসুন। \nপরিবারের সদস্য এবং সেবা কর্মীর মনে রাখতে হবে রোগীর যৌন আচরণে পরিবর্তন আসতে পারে।যেমন  কাউকে জড়িয়ে ধরা, স্পর্শ কাতর স্থানে হাত দেয়া,যৌনাঙ্গে স্পর্শ করা, নিজে উলঙ্গ হয়ে দাঁড়িয়ে থাকা বা চলা ফেরা করা। সঙ্গীর সাথে যৌন সম্পর্ক স্থাপনের  জন্য সময় জ্ঞান এবং পরিবেশ পরিস্থিতি বিবেচনা না করা। আলঝাইমার্স রোগী অনেক সময় যৌন কর্মে সক্ষম থাকেন। \nডিমেনশিয়া ও আলঝাইমার্স রোগ বিষয়ে আপনার ভূমিকা যা হতে পারে তাহলো,\n১. পদ যাত্রা,মানব বন্ধন,সেমিনার, তহবিল সংগ্রহ, \n২.রোগ সম্পর্কে সচেতনতা তৈরির উদ্দেশ্যে রোগের লক্ষণ,চ্যালেঞ্জ,করনীয় বিষয়ে বন্ধু বান্ধব, আত্মীয় স্বজন,পরিবার পরিজনকে সভা সমাবেশে  হাজির করানো কিংবা  নিজেদের সামর্থ্য অনুযায়ী সভা সমাবেশ করা।\n৩. কোথায় কেয়ার গিভার পাওয়া যাবে এবং কেমন খরচ হবে তার একটা যৌক্তিক পরিকল্পনা করা। \n৪.স্বেচ্ছাসেবক তৈরি করতে অন্যদের সহযোগিতা সমর্থন পাবার চেষ্টা করুন। \n৫. গবেষণার জন্য তহবিল সংগ্রহ করা জরুরি। গবেষণার মাধ্যমে প্রবীণ জীবন যাপনের নানান দিক গুলো জানা যাবে \n৬.আপনার অভিজ্ঞতা, পর্যবেক্ষণ, মতামত, উপলব্ধি  শেয়ার করতে পারেন। \nলেখক - প্রবীণ বিষয়ে লেখক , গবেষক ও সংগঠক",
        "author": "হাসান আলী",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আলঝাইমার্স রোগ বিষয়ে সচেতনতা তৈরি করতে হবে"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-27T18:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:31:57.295523"
    },
    {
        "url": "https://mzamin.com/news.php?news=134468",
        "title": "  মনোহরদীতে বিএনপির মতবিনিময় সভা",
        "image_urls": "https://mzamin.com/uploads/news/main/134468_narsingdi.webp",
        "content": "বিএনপির ভারপ্রাপ্ত চেয়ারম্যান তারেক রহমান কর্তৃক ঘোষিত রাষ্ট্র কাঠামো মেরামতের ৩১ দফার জনমত তৈরির লক্ষ্যে নরসিংদীর মনোহরদীতে মতবিনিময় সভা অনুষ্ঠিত হয়েছে। আজ মনোহরদী উপজেলার একদুয়ারিয়া ইউনিয়নের খান বাড়ি চত্বরে ওই মতবিনিময় সভায় প্রধান অতিথি হিসেবে উপস্থিত ছিলেন বিএনপির জাতীয় নির্বাহী কমিটির সহ-স্বেচ্ছাসেবক বিষয়ক সম্পাদক, নরসিংদী-৪ (মনোহরদী-বেলাব) থেকে বিএনপির মনোনয়ন প্রত্যাশী আব্দুল কাদির ভূইয়া জুয়েল। মনোহরদী উপজেলা বিএনপির সাবেক সাধারণ সম্পাদক ও মনোহরদী পৌরসভার সাবেক মেয়র আলহাজ্ব আব্দুল খালেকের সভাপতিত্বে বিশেষ অতিথি হিসেবে উপস্থিত ছিলেন কেন্দ্রীয় স্বেচ্ছাসেবক দলের সাবেক যুগ্ম সম্পাদক জাকারিয়া আল মামুন, মনোহরদী উপজেলা বিএনপি’র যুগ্ম আহ্বায়ক ভিপি মাহমুদুল হক, মনোহরদী উপজেলা বিএনপির সাবেক সাংগঠনিক সম্পাদক বাসেদ মোল্লা ভুট্টো প্রমুখ। এ সময় সাবেক যুগ্ম সাধারণ সম্পাদক ডা. রেহান উদ্দিন রেনু, পৌর বিএনপি’র সাবেক সাধারণ সম্পাদক আব্দুল মান্নান প্রধান, উপজেলা বিএনপি নেতা খোরশেদ আলম, নেছার উদ্দিন,আবুল কালাম মাষ্টার, সেন্টু আজমল ভূইয়া, উপজেলা কৃষক দলের সাবেক সভাপতি মফিজ উদ্দীন মেম্বারসহ উপজেলা, ইউনিয়নের অন্যান্য নেতৃবৃন্দ উপস্থিত ছিলেন ।",
        "author": "নরসিংদী প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  মনোহরদীতে বিএনপির মতবিনিময় সভা"
        ],
        "news_subcategory": "general",
        "news_type": "national",
        "media_type": "newspaper",
        "published_date": "2024-11-03T22:05:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:32:08.926712"
    },
    {
        "url": "https://mzamin.com/news.php?news=134351",
        "title": "এবার কমালাই জিতবেন: জেমস কারভিল ",
        "image_urls": "https://mzamin.com/uploads/news/main/134351_w.webp",
        "content": "যুক্তরাষ্ট্রের এবারের নির্বাচনে ডেমোক্রেট প্রেসিডেন্ট প্রার্থী কমালা হ্যারিসকেই এগিয়ে রেখেছেন প্রবীণ মার্কিন রাজনৈতিক বিশেষজ্ঞ জেমস কারভিল। তিনি বিশ্বাস করেন, প্রেসিডেন্ট পদের জন্য রিপাবলিকান নেতা ডনাল্ড ট্রাম্পের চেয়ে কমালাই আংশিকভাবে এগিয়ে রয়েছেন। কেননা প্রচারণার কৌশলের দিক থেকে ট্রাম্পের চেয়ে কমালাই অনেক বেশি গ্রহণযোগ্য। এ খবর দিয়েছে যুক্তরাষ্ট্রভিত্তিক রাজনৈতিক সংবাদমাধ্যম দ্য হিল।\nএতে বলা হয়, ৮০ বছর বয়সী কারভিল যুক্তরাষ্ট্রের একজন প্রবীণ রাজনৈতিক ব্যাখ্যাদাতা। ১৯৯২ সালে হোয়াইট হাউসের দৌড়ে বিল ক্লিনটনকে অনেকটাই এগিয়ে দিয়েছিল কারভিলের নীতিগত সমর্থন। এবারের নির্বাচনে ডেমোক্রেট দলের প্রেসিডেন্ট প্রার্থিতা থেকে জো বাইডেনের সরে দাঁড়ানোর বিষয়ে সবচেয়ে বেশি এবং সবার আগে যিনি সরব হয়েছিলেন তিনি হচ্ছেন কারভিল। শুরু থেকেই তিনি বলেছেন, প্রেসিডেন্ট প্রার্থিতার জন্য মার্কিন প্রেসিডেন্ট খুবই বয়স্ক ব্যক্তি। যতক্ষণ না পর্যন্ত ডেমোক্রেটরা বা জো বাইডেন প্রার্থিতা প্রত্যাহার না করেছেন ততক্ষণ তিনি এ বিষয়ে বেশ সরব ছিলেন। \nশুক্রবার এমএসএনবিসি-এর কাছে দেয়া এক সাক্ষাৎকারে কারভিল বলেছেন, আমার মনে হয় সে (কমালা হ্যারিস) জিতবেন। কেননা তিনি এখন আরও অনেক বেশি অর্থ ও শক্তি পেয়েছেন। তার এখন একটি ঐক্যবদ্ধ দল রয়েছে। \nঅন্যদিকে ডনাল্ড ট্রাম্পকে কটাক্ষ করে ‘স্টোন-অ্যাস নাটস’ বলেছেন কারভিল। এছাড়া কমালা হ্যারিসকে সমর্থন না করার জন্য কারভিল লস অ্যাঞ্জেলেস টাইমস এবং ওয়াশিংটন পত্রিকার সমালোচনা করেছেন। পত্রিকা দুটিকে সমালোচনা করে কারভিল বলেছেন, আমি বলতে চাচ্ছি একটি রাজনৈতিক প্রতিপক্ষকে অন্য নয় জনের সঙ্গে ফায়ারিং স্কোয়াডে দাঁড় করিয়ে বলবেন, ওহ! আমি এতে জড়াতে চাইনা, এটা নোংরা রাজনীতি। আসলে এসব বক্তব্য বিশ্বাস করার মতো না। \nকারভিল বর্তমানে উদারপন্থি আমেরিকান সুপার পিএসি এবং বিরোধী গবেষণা গ্রুপ আমেরিকান ব্রিজ ২১তম সেঞ্চুরির সিনিয়র উপদেষ্টা হিসেবে কাজ করছেন। কেন তিনি মনে করেন, যে কমালা হ্যারিসই এবার হোয়াইট হাউস জয় করবেন, তার ব্যাখ্যা দিয়েছেন যুক্তরাষ্ট্রের এই প্রবীণ রাজনৈতিক বিশেষজ্ঞ। \nনিউ ইয়র্ক টাইমসে তিনি লিখেছেন, ‘আমি শতভাগ আবেগি। এখন প্রতিনিয়ত বলা হচ্ছে যে, আমেরিকা গোত্রে গোত্রে বেশ বিভক্ত হয়ে পড়েছে। কিন্তু আমি মনে করি এটি ভুল ধারণা।’ \nতিনি মনে করেন কট্টরপন্থী হোক বা উদারপন্থী, সকলের জন্যই ভোটের ব্যালট উন্মুক্ত, যার মাধ্যমে আমেরিকার গণতান্ত্রিক ধারা অব্যাহত রাখতে উভয়ের ভূমিকাই গুরুত্বপূর্ণ।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "এবার কমালাই জিতবেন: জেমস কারভিল "
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T13:24:00",
        "updated_date": "00:06:00",
        "source": "দৈনিক মানবজমিন",
        "last_scraped": "2024-11-06T17:32:20.636692"
    },
    {
        "url": "https://mzamin.com/news.php?news=129359",
        "title": "স্কুলের ‘উন্নতির’ জন্য দ্বিতীয় শ্রেণির ছাত্রকে ‘বলি’!",
        "image_urls": "https://mzamin.com/uploads/news/main/129359_school.webp",
        "content": "ফের একবার খবরের শিরোনামে ভারতের উত্তরপ্রদেশ রাজ্যের হাথরাস। হাথরাসের রাসগাঁও এলাকায় এক প্রাইভেট স্কুলে দ্বিতীয় শ্রেণির এক ছাত্রের খুন ঘিরে চাঞ্চল্যকর তথ্য সামনে আসছে। জানা গেছে, স্কুল ও স্কুলের ডিরেক্টরের ব্যক্তিগত সাফল্যের জন্য,  ওই ছাত্রকে  তন্ত্রমতে ‘বলি’ দেয়া হয়। অভিযোগ, স্কুলের হস্টেল থেকে ওই ছাত্রকে তুলে নিয়ে যান স্কুলেরই মালিক এবং তিন শিক্ষক-সহ পাঁচ জন। ছাত্রটি  চিৎকার করতেই তাকে শ্বাসরোধ করে খুন করা হয়। শুধু তা-ই নয়, তাকে  খুন করার আগে তন্ত্রসাধনাও করা হয়। হাথরাসের বেসরকারি স্কুলের এই ঘটনা প্রকাশ্যে আসতেই হুলস্থুল পড়ে গেছে। ২৩ তারিখ ওই ছাত্রের মৃত্যুর খবর সামনে আসে। \nস্রেফ কুসংস্কারের বশে স্কুলের উন্নতির আশায় ওই শিক্ষা প্রতিষ্ঠানের দ্বিতীয় শ্রেণির ছাত্রকে  হস্টেলের মধ্যে খুন করা হয় বলে অভিযোগ। ঘটনার দিনের  কথা বলতে গিয়ে সংবাদ সংস্থা এএনআইকে মৃতের বাবা শ্রীকিষাণ কুশওয়াহা বলেন, ২৩ তারিখ বিকেল ৫টা নাগাদ আমাকে স্কুল থেকে ফোন করে বলা হয় ছেলে খুব অসুস্থ। আমি তাকে বাড়িতে নিয়ে আসতে বলি। কিন্তু তাতে ওরা রাজি হননি। স্কুল থেকে আমার বাড়ির দূরত্ব ছ-কিলোমিটার। আমি রওনা দিয়েছিলাম। কিন্তু ওরা কখনও বলছিলেন শাহদাবাদে আছেন, কখনও বলছিলেন খণ্ডোলিতে আছেন। আমাকে বিভ্রান্ত করা হচ্ছিল। দেড় ঘণ্টা পরে দীনেশের কাছে আমার ছেলের দেহ দেখতে পাই। \nতদন্তে উঠে এসেছে ‘কালো জাদু’ সম্পর্কিত ঘটনা থেকেই এই খুন। বিস্ফোরক তথ্যে জানা যাচ্ছে, এর আগেও সেপ্টেম্বরের ৬ তারিখে ও স্কুলের আরও একজনকে খুন করার চেষ্টা করে অভিযুক্তরা। তবে সে শেষমেশ প্রাণে রক্ষা পায়। ঘটনায় জেলা শিক্ষা অধিকারিক স্বাতী ভারতি স্কুলটিকে বন্ধ করে দেওয়ার নির্দেশ দিয়েছেন। পাশাপাশি আরও অভিযোগ উঠছে, স্কুলটিকে পঞ্চম শ্রেণি পর্যন্ত চালানোর অনুমোদন দেওয়া ছিল। কিন্তু অষ্টম শ্রেণি পর্যন্ত সেখানে পাঠদান হতো। জেলা শিক্ষা কর্মকর্তাদের নজরদারি নিয়েও প্রশ্ন উঠছে।  ছাত্রকে বলি দেওয়ার অভিযোগে এখনো পর্যন্ত ৫ জনকে গ্রেপ্তার করা হয়েছে।\nসূত্র : এনডিটিভি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "স্কুলের ‘উন্নতির’ জন্য দ্বিতীয় শ্রেণির ছাত্রকে ‘বলি’!"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-28T11:55:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:32:31.932273"
    },
    {
        "url": "https://mzamin.com/news.php?news=133660",
        "title": "  শিশুদের খেলনায়  বিষাক্ত সিসা, ঝুঁকিতে  ভবিষ্যৎ প্রজন্ম",
        "image_urls": "https://mzamin.com/uploads/news/main/133660_sisu.webp",
        "content": "সামপ্রতিক এক গবেষণায় বাংলাদেশে শিশুদের ব্যবহৃত খেলনা ও অন্যান্য দৈনন্দিন ব্যবহৃত পণ্যে উচ্চ মাত্রায় সিসা শনাক্ত হয়েছে। যা স্বাস্থ্যঝুঁকি দেখছেন বিশেষজ্ঞরা। গতকাল সিরডাপ মিলনায়তনে আয়োজিত এনভায়রনমেন্ট অ্যান্ড সোশ্যাল ডেভেলপমেন্ট অর্গানাইজেশন-এসডো এর রিপোর্ট প্রকাশ অনুষ্ঠানে এই উদ্বেগজনক তথ্য প্রকাশ করা হয়। গবেষণার ফলাফল অনুযায়ী, ২৫০টি পণ্যের মধ্যে ১৫৭টি পণ্যেই সিসা শনাক্ত হয়েছে। যার মধ্যে ৫৯% পণ্যে ৯০ পিপিএমের অধিক মাত্রার সিসা রয়েছে, যাতে ১৩৭০ পিপিএম মাত্রা পর্যন্ত সিসার উপস্থিতি পাওয়া যায়। ‘দ্য সাইলেন্ট পয়জন: ট্রেসেস অফ লেড ইন চাইল্ডহুড ট্রেজার্স’ শীর্ষক এই গবেষণা এসডো’র ২০১৩ সালের গবেষণার ধারাবাহিকতা। যা শিশুদের খেলনায় সিসা, ক্যাডমিয়াম এবং থ্যালেটসের মতো ক্ষতিকর রাসায়নিকের উপস্থিতি প্রকাশ এবং এর মাধ্যমে শিশুদের সুরক্ষার বিষয়ে জনসচেতনতা তৈরি করে। পরবর্তীতে ২০২৩ সালে ফিলিপাইনের ‘ব্যান টক্সিক্স’ নামক বেসরকারি সংস্থার সঙ্গে অংশীদারিত্বে আবারো বাংলাদেশে শিশুদের খেলনা পরীক্ষা করা হয়। পুনরায় ২০২৪ সালে ‘ব্যান টক্সিক্স’-এর গবেষকগণ বাংলাদেশে এসে স্থানীয় বাজার থেকে সরাসরি শিশুদের পণ্য সংগ্রহ করেন এবং এক্স-রে ফ্লুরোসেন্স (ঢজঋ) মেশিন ব্যবহার করে সেগুলোতে সিসার মাত্রা বিশ্লেষণ করেন।\nগবেষণার গুরুত্বপূর্ণ ফলাফলসমূহ: শিশুদের খেলনায় উচ্চ মাত্রায় সিসা পাওয়া গেছে, যা ১.৬৮ পিপিএম থেকে ৩৭৯ পিপিএম পর্যন্ত বিস্তৃত। পরীক্ষিত ২৫০টি পণ্যের মধ্যে ১৫৭টি পণ্যেই সিসার উপস্থিতি শনাক্ত হয়েছে, যার মধ্যে ৯২টি পণ্যে সিসার পরিমাণ নিরাপদসীমা ৯০ পিপিএমের চেয়ে বেশি। একটি শিশুদের পানির মগে ১৩৮০ পিপিএম সিসা, ২৪৭ পিপিএম আর্সেনিক এবং ১৩৯০ পিপিএম ক্রোমিয়াম পাওয়া গেছে-প্রতিদিনের ব্যবহৃত একটি সাধারণ পণ্যে এই বিপজ্জনক রাসায়নিকের উপস্থিতি উদ্বেগজনক। শিশুদের ব্যবহৃত স্টেশনারি ব্যাগে ৫৮০ পিপিএম সিসা, ১২৮০ পিপিএম বেরিয়াম এবং ৮৮ পিপিএম পারদ পাওয়া গেছে-যা পড়াশোনার সরঞ্জামকেও স্বাস্থ্যঝুঁকিতে পরিণত করেছে। একটি পুতুল সেটে ১৬০ পিপিএম সিসা এবং ১৫০০ পিপিএম ক্রোমিয়াম পাওয়া গেছে-যা শিশুর প্রিয় খেলনাকেও বিপজ্জনক করেছে। শিশুদের ব্যবহৃত একটি মগে ২২০ পিপিএম সিসা, ৩১৫ পিপিএম ক্যাডমিয়াম এবং ১৬৮০ পিপিএম ক্রোমিয়াম পাওয়া গেছে- যা দৈনন্দিন ব্যবহারে শিশুকে স্বাস্থ্য ঝুঁকিতে ফেলছে। একটি নামকরা শপিংমল থেকে সংগ্রহ করা একটি পুতুল সেটেও ৫০০ পিপিএম সিসা পাওয়া গেছে, যা প্রমাণ করে যে উচ্চমানের পণ্যও সিসা থেকে মুক্ত নয়। \nএকটি বর্ণমালা সেটের একটি উজ্জ্বল বর্ণমালার অক্ষরে ৬৬০ পিপিএম সিসা পাওয়া গেছে-যা শিক্ষার পণ্যকেও ঝুঁকিতে ফেলেছে। বিভিন্ন দেশ- যেমন ভারত, নেপাল, শ্রীলঙ্কা, জাপান, মার্কিন যুক্তরাষ্ট্র, এবং অস্ট্রেলিয়ায় সিসার মাত্রার জন্য সীমা নির্ধারণ করা হয়েছে, তবে বাংলাদেশে এ নিয়ে এখনো এমন কোনো আইন বা নিয়ম নেই। এসডো’র চেয়ারপারসন এবং  সাবেক সচিব সৈয়দ মার্গুব মোরশেদ বিষয়টির গুরুত্ব তুলে ধরে বলেন, শিশুদের পণ্যে সিসার উপস্থিতি একটি গুরুতর জনস্বাস্থ্য ঝুঁকি। ভবিষ্যৎ প্রজন্মকে সুরক্ষার জন্য আমাদের দ্রুত পদক্ষেপ নিতে হবে। এসডো’র মহাসচিব ড. শাহরিয়ার হোসেন খেলনার সুরক্ষা নিয়ে বলেন, খেলনা শিশুদের মানসিক ও শারীরিক বিকাশে সহায়ক, কিন্তু যখন তাতে সিসার মতো বিষাক্ত পদার্থ থাকে, তখন তা ক্ষতিকর হয়ে ওঠে। এই খেলনাগুলো শিশুদের স্বাস্থ্য এবং বিকাশের উপর দীর্ঘমেয়াদি প্রভাব ফেলতে পারে। নিরাপদভাবে বেড়ে ওঠার পরিবেশ নিশ্চিত করতে খেলনাগুলো সিসামুক্ত হওয়া জরুরি। এসডো’র নির্বাহী পরিচালক সিদ্দিকা সুলতানা শিশুদের স্বাস্থ্যের উপর সিসার দীর্ঘমেয়াদি প্রভাব নিয়ে বলেন, বিশ্ব স্বাস্থ্য সংস্থার মতে, রক্তে সিসার কোনো নিরাপদ মাত্রা নেই- যেকোনো পরিমাণে সিসা শরীরের জন্য ক্ষতিকর। শিশুদের ক্ষেত্রে এটি আরও ভয়াবহ। কারণ তাদের শরীর দ্রুত সিসা শোষণ করে, যা মানসিক ও শারীরিক বিকাশে ক্ষতিকর প্রভাব ফেলে। এটি একটি স্বাস্থ্য সংকট, যার জন্য এখনই আইনি ব্যবস্থা প্রয়োজন। এসডো ইতিমধ্যে বিএসটিআই’র সঙ্গে এই বিষয়ে নীতিমালা তৈরিতে কাজ করছে। অনুষ্ঠানে মূল উপস্থাপনা করেন এসডো’র প্রোগ্রাম এসোসিয়েট শ্যানন ইফাত আলম।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  শিশুদের খেলনায়  বিষাক্ত সিসা",
            " ঝুঁকিতে  ভবিষ্যৎ প্রজন্ম"
        ],
        "news_subcategory": "general",
        "news_type": "health",
        "media_type": "newspaper",
        "published_date": "2024-10-30T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:32:43.311166"
    },
    {
        "url": "https://mzamin.com/news.php?news=134470",
        "title": "ভোটে জিতলে গাজা যুদ্ধ অবসানে নিজের সর্বশক্তি নিয়োগের ঘোষণা কমালার",
        "image_urls": "https://mzamin.com/uploads/news/main/134470_Kaium-1.webp",
        "content": "ঘণ্টার হিসেব করলে মার্কিন নির্বাচনের আর বেশি সময় বাকি নেই। এক দিনেরও কম সময় পরে অনুষ্ঠিত হবে যুক্তরাষ্ট্রের প্রেসিডেন্ট নির্বাচন। এরপরেই আমেরিকানরা পাচ্ছে তাদের নতুন নেতা। এবারের নির্বাচনের দুই প্রার্থী মার্কিন ভাইস প্রেসিডেন্ট কমালা হ্যারিস এবং সাবেক মার্কিন প্রেসিডেন্ট ডনাল্ড ট্রাম্প। নিজ শিবিরে সম্ভাব্য সকল ভোটারদের ভোট কুড়াতে মরিয়া হয়ে শেষ মুহূর্তে এসেও জোরালো অভিযান চালিয়ে যাচ্ছেন দুই প্রার্থী। ডেমোক্রেট দলের প্রেসিডেন্ট প্রার্থী কমালা হ্যারিস মিশিগানের স্টেট ইউনিভার্সির প্রচারাভিযানে ভাষণ দিয়েছেন। সেখানে তিনি ফিলিস্তিনের গাজায় যুদ্ধ বন্ধে নিজের সকল শক্তি বিনিয়োগের ঘোষণা দিয়েছেন। তিনি বলেছেন, আমি গাজায় যুদ্ধের ইতি টানতে নিজের সর্বশক্তি বিনিয়োগ করবো। এ খবর দিয়েছে অনলাইন বিবিসি।\nএতে বলা হয়, মিশিগানের জনসভায় একদম সরাসরি এই ঘোষণা দিলেন কমালা। যুক্তরাষ্ট্রের এই রাজ্যটিতে আরব-আমেরিকান বংশোদ্ভূত ভোটারের সংখ্যাই বেশি। তাদের উদ্দেশ্য করে কমালা গাজায় শান্তি ফিরিয়ে আনতে নিজের সকল প্রচেষ্টার বিষয়ে আগাম বার্তা তুলে ধরেন। মূলত সেখানে আরব-মার্কিন বংশোদ্ভূত নাগরিকদের ভোটের হিস্যা পেতেই এমন ঘোষণা দিয়েছেন কমালা হ্যারিস। কেননা গত শুক্রবার আরব-আমেরিকানদের সামনে হাজির হয়েছিলেন রিপাবলিকান প্রেসিডেন্ট প্রার্থী ডনাল্ড ট্রাম্প। বৃহৎ আরব-আমেরিকান জনবহুল এলাকা ডেয়ারবর্ন শহরে সফর করেন তিনি। সেখানে তিনি গাজায় যুদ্ধের পেছনে ডেমোক্রেটদের ভূমিকার কথা তুলে ধরেন। এ বিষয়টিকে পুঁজি করে ট্রাম্প বলেছেন, ইসরাইলকে আর্থিকভাবে সুবিধা দিয়েছে ডেমোক্রেটরা। \n ",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভোটে জিতলে গাজা যুদ্ধ অবসানে নিজের সর্বশক্তি নিয়োগের ঘোষণা কমালার"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T10:05:00",
        "updated_date": "19:47:00",
        "source": "দৈনিক মানবজমিন",
        "last_scraped": "2024-11-06T17:32:54.358779"
    },
    {
        "url": "https://mzamin.com/news.php?news=134405",
        "title": "  শাহরুখ ভক্তের কাণ্ড",
        "image_urls": "https://mzamin.com/uploads/news/main/134405_sah.webp",
        "content": "শনিবার ৫৯-এ পা রাখেন বলিউড বাদশা শাহরুখ খান। সেই প্রেক্ষিতেই মান্নাতের বাইরে জনসমুদ্রের ঢেউ। সেই ভিড়ের মাঝেই এক ছাপোষা ব্যক্তি। যিনি ৯৫ দিন ধরে মান্নাতের সিংহদুয়ারের বাইরে হন্যে দিয়ে পড়ে রয়েছেন শাহরুখ খানকে এক ঝলক দেখার জন্য। ঝাড়খণ্ড থেকে আগত ওই ভক্ত কিং খানের দেখা না মেলা পর্যন্ত সেখান থেকে যাবেন না। রীতিমতো গ্রামের পরিবার-পরিজন ছেড়ে, ব্যবসা বন্ধ করে একটানা ৯৫ দিন ধরে ‘মান্নাত’-এর আশপাশে দিনরাত কাটাচ্ছেন।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  শাহরুখ ভক্তের কাণ্ড"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:33:06.918972"
    },
    {
        "url": "https://mzamin.com/news.php?news=133206",
        "title": "এলডিপির প্রেসিডেন্ট কর্নেল অলি, মহাসচিব রেদোয়ান আহমেদ",
        "image_urls": "https://mzamin.com/uploads/news/main/133206_2.webp",
        "content": "কর্নেল (অব.) অলি আহমদকে প্রেসিডেন্ট ও রেদোয়ান আহমেদকে মহাসচিব করে ২৫১ সদস্য বিশিষ্ট লিবারেল ডেমোক্রেটিক পার্টির (এলডিপি) কমিটি ঘোষণা করা হয়েছে। শনিবার সন্ধ্যায় রাজধানীর ইঞ্জিনিয়ার্স ইনস্টিটিউশনে এলডিপির প্রতিষ্ঠাবার্ষিকী ও কেন্দ্রীয় সম্মেলনে এই কমিটি ঘোষণা করেন অলি আহমদ।\nকমিটিতে সাবেক এমপি মো. নুরুল আলম, ড. নেয়ামুল বশির, ড. আওরঙ্গজেব বেলাল, সাবেক উপজেলা চেয়ারম্যান সৈয়দ মাহামুদ মোরশেদ, অধ্যক্ষ কে কিউ ই সাকলায়েন, সাবেক জেলা প্রশাসক মো. হামিদুর রহমান খান, অ্যাডভোকেট চৌধুরী এ. এম খায়রুল কবির খান পাঠান ও অধ্যাপক ওমর ফারুককে প্রেসিডিয়াম সদস্য করা হয়েছে। \nঅধ্যাপক ড. এম এ গফুর, সিরাজ হক সিরাজ, জাফর আহমদ চৌধুরী, মোকফার উদ্দিন চৌধুরী (মাহে আলম), জাহাঙ্গীর রেজা চৌধুরীকে ভাইস চেয়ারম্যান করা হয়েছে। সাবেক পিপি অ্যাডভোকেট কফিল উদ্দিন চৌধুরী, অধ্যাপক ইলিয়াছ তালুকদার, এ কে এম শামশুল হক, অ্যাডভোকেট মো. মোকলেসুর রহমান, অধ্যক্ষ আবদুস সালাম, অধ্যক্ষ মাহবুবুর রহমান, অধ্যাপিকা মোছা. কারিমা খাতুন, অধ্যক্ষ আবুল কাশেম, অধ্যাপিকা শামসুন নাহার সিদ্দিকা, সৈয়দ নাজমুল আরেফিন ইসলাম (কামাল), ইঞ্জিনিয়ার সৈয়দ শওকত আজিজ, এ.টি.এম. জাহিদ হাসনাত বুলবুল, মো. আশেকুল ইসলাম পানুকে উপদেষ্টা করা হয়েছে। \nযুগ্ম মহাসচিব করা হয়েছে বিল্লাল হোসেন মিয়াজী, সালাহ উদ্দীন রাজ্জাক, রিয়াসাদ উদ্দিন, অ্যাডভোকেট আবুল হাশেম ভূঁইয়া, অ্যাডভোকেট মোসা. উম্মে শাহিদা মাহাফুজা হককে। অধ্যক্ষ মাহবুবুর রহমানকে দপ্তর সম্পাদক (অতিরিক্ত দায়িত্ব), ওমর ফারুক সুমনকে সহ দপ্তর সম্পাদক এবং অধ্যক্ষ আবু তাহের, সাইদুর রহমান রূপা চৌধুরী, এস, এম শফিউল আজম জুয়েল, মোহাম্মদ সোলায়মান হোসেন, মোহাম্মদ ইব্রাহিম মিয়া, অ্যাডভোকেট এইচ এম নুরে আলমকে সাংগঠনিক সম্পাদক করা হয়েছে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "এলডিপির প্রেসিডেন্ট কর্নেল অলি",
            " মহাসচিব রেদোয়ান আহমেদ"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T18:35:00",
        "updated_date": "16:26:00",
        "source": "দৈনিক মানবজমিন",
        "last_scraped": "2024-11-06T17:33:19.308774"
    },
    {
        "url": "https://mzamin.com/news.php?news=129920",
        "title": "প্রাথমিক শিক্ষার মানোন্নয়ন এবং নবগঠিত কমিটি নিয়ে কিছু কথা!",
        "image_urls": "https://mzamin.com/uploads/news/main/129920_komiit.webp",
        "content": "প্রাথমিক ও উপানুষ্ঠানিক শিক্ষার মানোন্নয়নে ব্র্যাক বিশ্ববিদ্যালয়ের ইমিরিটাস অধ্যাপক ড. মনজুর আহমেদকে আহ্বায়ক করে কমিটি গঠন করেছে সরকার। কমিটির অন্যান্য সদস্যগণের মধ্যে রয়েছেন প্রাক্তন সচিব খোন্দকার মো. আসাদুজ্জামান, উপানুষ্ঠানিক শিক্ষা ব্যুরোর প্রাক্তন মহাপরিচালক মো. রফিকুজ্জামান, প্রাক্তন অতিরিক্ত সচিব চৌধুরী মুফাদ আহমেদ, গণসাহায্য সংস্থার পরিচালক (শিক্ষা) বেগম সামসি হাসান, ব্র্যাক বিশ্ববিদ্যালয়ের শিক্ষা উন্নয়ন ইনস্টিটিউটের ব্যবস্থাপনা পরিচালক ড. ইরাম মারিয়াম, ঢাকা বিশ্ববিদ্যালয়ের শিক্ষা ও গবেষণা ইনস্টিটিউটের সহযোগী অধ্যাপক ড. মোহাম্মদ মাহবুব মোরশেদ এবং গাইবান্ধা, সুন্দরগঞ্জ শিবরাম আদর্শ সরকারি প্রাথমিক বিদ্যালয়ের সাবেক প্রধান শিক্ষক নূরুল আলম। সাদা চোখে এই কমিটিতে দুজন শিক্ষাবিদ, তিনজন সরকারি কর্মকর্তা (আমলা), তিনজন এনজিও প্রতিনিধি এবং একজন শিক্ষকের উপস্থিতি দেখা গেলেও অন্তর্গতভাবে এ কমিটিকে ‘এনজিও-আমলা-কর্পোরেট প্রভাবিত’ হিসেবে আখ্যায়িত করার সুযোগ রয়েছে। এ কমিটির প্রতি যথাযথ শ্রদ্ধা রেখেই বলা যায় যে, নবগঠিত কমিটির দুটো বড় সীমাবদ্ধতা রয়েছে যা দিয়ে বহুধাবিভক্ত প্রাথমিক ও উপ-আনুষ্ঠানিক শিক্ষার ধারাসমূহকে সার্বজনীন ধারায় নিয়ে আসা দূরহ ও সময়সাধ্য বিষয়, এসব বিষয় চেপে রেখে শিক্ষার মানোন্নয়ন ‘দুর কি বাত’! প্রথমত, এ কমিটি প্রাথমিক শিক্ষা ব্যবস্থার বিদ্যমান আনুষ্ঠানিক ও অনানুষ্ঠানিক ধারাসমূহ এবং প্রাতিষ্ঠানভিত্তিক অংশিজনের অন্তর্ভূক্তির নিশ্চয়তা দেয়না। ফলে আলোচনার মাধ্যমে তাঁদের মতামত নেয়া হলেও দিনশেষে প্রাথমিক শিক্ষার মনোন্নয়নে মৌলিক পরিবর্তন করার মতো নীতি, কৌশল ও কর্মপরিকল্পনা গ্রহণ করার যে সক্ষমতা দরকার - তা এ কমিটির মাধ্যমে সম্ভব হবে কি না তা প্রশ্নসাপেক্ষ বিষয়। দ্বিতীয়ত, দেশের উপ-আনুষ্ঠানিক শিক্ষার মাধ্যমে প্রাথমিক শিক্ষাকে সার্বজনীন, অবৈতনিক ও একই ধারায় গণমূখী  করার যে রাষ্ট্রীয় বাধ্যবাধকতা রয়েছে তার ব্যবচ্ছেদ অব্যাহত থাকবে বলে অনুমান করা যায়। এর ফলে প্রাথমিক শিক্ষার সকল ধারাকে গণমূখী ও অবৈতনিক করার লক্ষ্যে যে সংস্কারের বিষয়টি কীভাবে নিশ্চিত করবে তা স্পষ্ট নয়। সম্প্রতি ছাত্র জনতার গণঅভ্যুত্থানে সাম্য ও  বৈষম্যহীন বাংলাদেশ বিনির্মানের যে গণআকাংখার তৈরি হয়েছে এ  ধরণের এনজিও-আমলা-কর্পোরেট কমিটির মাধ্যমে তা উপেক্ষা এবং অবজ্ঞা করার অভিযোগ উঠতে পারে বলে আশংকা করি।\nকেন এসব সমস্যা নবগঠিত কমিটির মাধ্যমে সুরাহা করা সম্ভব নয় তা সংক্ষেপে ব্যাখ্যা করা যায়। সার্বজনীন মানবাধিকার ঘোষণাপত্রের ২৬ ধারায় প্রাথমিক স্তরের শিক্ষাকে ‘অবৈতনিক ও বাধ্যতামূলক’ করার অঙ্গীকার ব্যক্ত করা হয়েছে। এই মানবাধিকার সনদটি বিশ্ব-সম্প্রদায়ের সাথে রাষ্ট্রের চুক্তি যা থেকে আজকের বাংলাদেশ সরে আসতে পারে না। ২০০৯ সাল অবধি বিশ্বের ১৩৫ টি দেশ শিক্ষা সংশ্লিষ্ট বিশ্বজনীন এ অধিকারকে রাষ্ট্রীয় আইনের দ্বারা সুরক্ষিত করলেও বাংলাদেশে অদ্যাবধি তা সম্পন্ন করতে পারে নাই। ১৯৯০ সালে বাধ্যতামূলক প্রাথমিক শিক্ষা আইন (Compulsory Primary Education Act 1990) জারি করা হলেও বাস্তবে বাংলাদেশের প্রাথমিক শিক্ষা ক্ষেত্রে এ আইনের কোনো কার্যকারিতা নাই। প্রকৃতার্থে এ আইন প্রাথমিক শিক্ষায় প্রবেশগম্য শিশুদের অধিকার নিশ্চিত করতে পারে না। দেশে ১৩ টি পৃথক ধরণের প্রাথমিক শিক্ষা এবং ২৪ ধরণের পৃথক মানের প্রাথমিক শিক্ষা প্রতিষ্ঠান রয়েছে! এছাড়াও বিপুল সংখ্যক কওমী ও ইন্টারন্যাশনাল ইংলিশ মিডিয়াম শিক্ষাপ্রতিষ্ঠান রয়েছে যার আওতায় বিপুল সংখ্যক শিক্ষার্থী পৃথক শিক্ষাক্রমের আওতায় অধ্যয়নরত। ক্রমশঃ এসব আনুষ্ঠানিক-উপ-আনুষ্ঠানিক-অনানুষ্ঠানিক ধারাটি বিস্তৃত ও সম্প্রসারিত হচ্ছে। বাংলাদেশ সংবিধানের ১৭ অনুচ্ছেদ অনুযায়ী, “যথাযোগ্য আইন দ্বারা নির্ধারিত স্তর পর্যন্ত সকল বালক-বালিকাকে অবৈতনিক ও বাধ্যতামূলক শিক্ষাদানের যে বাধ্যবাধকতা রয়েছে তা এখনও রাষ্ট্র কর্তৃক যথাযোগ্য আইনের দ্বারা কার্যকর নয়। প্রাথমিক শিক্ষার মান নির্ধারণে ইউনেস্কো নির্ধারিত পাঁচটি মানদণ্ডে (অবকাঠামো, ইনরোলমেন্ট, ড্রপ-আউট, শিক্ষক যোগ্যতা, আর্থিক বরাদ্দ) এদেশের প্রাথমিক শিক্ষার মানগত অবস্থা এশিয়া প্রশান্ত মহাসাগরীয় অঞ্চল সহ সমগ্র বিশ্বের উন্নত-দ্রুত উন্নয়নশীল এমনকি অনুন্নত অনেক রাষ্ট্রের তুলনায় নিম্নসারিতে অবস্থিত। এই নিম্নমান ক্রমশঃ অবনতির দিকে যাচ্ছে মর্মে প্রাথমিক শিক্ষা সংশ্লিষ্ট সকল প্রতিবেদনে সুস্পষ্ট।  এমতবস্থায় নবগঠিত কমিটি প্রাথমিক শিক্ষা ব্যবস্থাকে সার্বজনীন ও গণমূখি করার ক্ষেত্রে কতটুকু ও কোন কোন মাত্রায় কার্যকর ভূমিকা রাখবে সে প্রসঙ্গে আরো কয়েকটি প্রশ্ন করা প্রয়োজন বলে মনে করি।\nনবগঠিত কমিটি কি বিদ্যমান বিভিন্ন ধারায় বিভক্ত প্রাথমিক শিক্ষাকে সংবিধানের ১৭ অনুচ্ছেদে বর্ণিত নির্ধারিত স্তর পর্যন্ত অবৈতনিক ও বাধ্যতামূলক শিক্ষাদানের বিষয়টি তাঁদের কার্যতালিকায় অন্তর্ভূক্ত করবেন? \nকওমী মাদ্রাসা ও ইংরেজী মিডিয়াম শিক্ষা ধারা নিয়ে কমিটি কোনো সংস্কার প্রস্তাব তাঁদের কার্যতালিকায় অন্তর্ভূক্ত করবেন?\nপ্রাথমিক শিক্ষায় বহুধাবিভক্তি, বৈষম্যপূর্ণ আর্থিক বরাদ্দ, শিক্ষা শাসনকার্য পরিচালনায় আইনি পরিকাঠামোর সংস্কার ও মানোন্নয়ন বিষয়টি তাঁদের কার্যতালিকায় অন্তর্ভূক্ত করবেন? \nসর্বোপরি এ ধরণের সীমিত পরিসরের কমিটি দিয়ে প্রাথমিক ও উপ-আনুষ্ঠানিক শিক্ষার মতো বিস্তৃত ব্যবস্থার সংস্কার প্রস্তাব প্রণয়ন এবং মানোন্নয়নে কার্যকর পদক্ষেপ গ্রহণ কতটুকু প্রতিনিধিত্বশীল ও গ্রহণযোগ্য হতে পারে তা বিবেচনা করা দরকার বলে মনে করি।\nআরো একটি প্রাসঙ্গিক প্রশ্ন যে, উপরিল্লিখিত প্রশ্নগুলোকে পাশ কাটিয়ে যাওয়া কি বর্তমান অন্তর্বর্তীকালীন সরকারের জন্য যুক্তিযুক্ত? \nআমাদের বিবেচনায় রাখতে হবে যে, এ জাতি একসাগর রক্তের বিনিময়ে দেশকে বৈষম্যের কবল থেকে মুক্তির আকাংখা নিয়ে একটি সাম্য ও বৈষম্যহীন রাষ্ট্র প্রতিষ্ঠার লক্ষ্যে এ অন্তর্বর্তীকালীন সরকারকে দায়িত্ব দিয়েছে। সুতরাং প্রাথমিক শিক্ষা সংস্কার কর্মসূচিকে সমগ্র শিক্ষা ব্যবস্থার বুনিয়াদ হিসেবে গণ্য করে এর মৌলিক সংস্কারের ক্ষেত্র চিহ্নিত করতে হবে এবং একটি মানসম্পন্ন প্রাথমিক শিক্ষা ব্যবস্থার জন্য বাস্তবসম্মত কর্মপরিকল্পনা গ্রহণ ও বাস্তবায়ন নিশ্চিত করতে হবে। অন্যথায় তা জনগণের সাথে সরকারের দায়বদ্ধতাকে প্রশ্নবিদ্ধ করবে বলে মনে করি। \nশিক্ষা সংস্কার ও মানোন্নয়নে বিগত ৫৩ বছর ধরে সরকারের হঠকারী পদক্ষেপের ভরি ভরি দৃষ্টান্ত রয়েছে, তার দু-একটি দৃষ্টান্ত এখানে তুলে ধরছি। বাংলাদেশ স্বাধীনতার পরে সর্বমোট ৮টি শিক্ষা কমিশন/শিক্ষা কমিটি গঠিত হয়েছে। এ সব শিক্ষা কমিশন/কমিটি গঠনের সময় অনেক গালভরা বুলি আওড়ানো হয়েছে। শিক্ষার আমূল পরিবর্তনের অঙ্গীকার করা হয়েছে। ‘পরিবর্তনের রেখাচিত্র, যেতে হবে বহুদূর’ এমন দ্যোতনা তৈরির নামে কোটি কোটি টাকা খরচ করে দেশ-বিদেশে প্রচার চালানো হয়েছে। অথচ দেখা গেছে যে, গঠিত ৮টি শিক্ষা কমিশন/কমিটিই তাঁদের কমিশন/কমিটির রিপোর্ট গণমাধ্যমে প্রকাশ করেই দায়িত্ব শেষ করেছে। সুপারিশ বাস্তবায়নের জন্য না হয়েছে কোন কর্মপরিকল্পনা আর না হয়েছে তার অগ্রগতি প্রকাশের ব্যবস্থা! ফলে বহু সংস্কার প্রস্তাব কোন পর্যালোচনা ছাড়াই বছরের পর বছর অবাস্তবায়িত রয়ে গেছে। এর একটি জলন্ত প্রমাণ হচ্ছে জাতীয় শিক্ষা নীতি-২০১০ এ প্রাথমিক শিক্ষার মেয়াদ বিদ্যমান ৫ বছরের স্থলে ৮ বছর করা হয়। এই শিক্ষানীতি ঘোষণার ১০ বছর পেরিয়ে গেলেও এ  সংক্রান্ত কোনো অগ্রগতি নেই। এ সংক্রান্ত সাম্প্রতিক এক গবেষণায় এ  সিদ্ধান্তকে বাস্তবায়ন করা সাধ্য নয়, সম্ভবও নয় (Neither Feasible nor Possible) মর্মে পর্যবেক্ষণ প্রকাশিত হয়েছে। এ ধরণের আরো একটি উদাহরণ হচ্ছে সৃজনশীল প্রশ্নমালা প্রণয়নের মাধ্যমে সৃজনশীল জাতি গঠনের মুখরোচক ও বুলিসর্বস্ব ৮০০ কোটি টাকার প্রকল্প। ফলাফল কী হয়েছে? আজ আমরা সকলেই হাড়ে হাড়ে টের পাচ্ছি সৃজনশীল প্রশ্নমালার নামে মানহীন সিজিপিএ’র ছড়াছড়ি। খোদ পরিকল্পনা মন্ত্রণালয়ের পরিবীক্ষণ ও মূল্যায়ন বিভাগ (আইএমইডি ) তাদের মূল্যায়নে যে কথাটি লিখেছে তার সরল তরজমা হলো, “সৃজনশীল পদ্ধতির নামে আমরা রীতিমতো ৮০০ কোটি টাকা জলে ফেলে দিয়েছি”। এ হচ্ছে বাংলাদেশে শিক্ষার মানোন্নয়নে গৃহীত পদক্ষেপের সাফল্যের নমুনা!\nপ্রাথমিক শিক্ষায় সংস্কার ও মানোন্নয়ন করতে হলে সর্বাগ্রে এ শিক্ষা ব্যবস্থার প্রকৃত চিত্র ও বিদ্যমান চ্যালেঞ্জ সম্পর্কে অবহিত হওয়া জরুরি। ব্যানবেইজ রিপোর্ট- ২০১৩ অনুযায়ী ৮ বছরে (২০০৫-২০১২) প্রাথমিক শিক্ষায় নেট ড্রপ-আউট রেট গড় ২৬.২%, কো-এফিশিয়েন্ট অব পারফরমেন্স বালকদের জন্য ৫৮% থেকে ৭৫.৬% এবং বালিকাদের জন্য ৬৩-৭৯% যা OECD ভূক্ত দেশসমূহ এমনকি দক্ষিণ-পূর্ব এশিয়ার দেশ সমূহের মধ্যে নিম্নমান নির্দেশ করে। ২০১৪ সালে প্রকাশিত এক গবেষণায় প্রাথমিক স্তরে শিক্ষার্থী বেরিয়ে যাওয়া বা ঝড়ে পড়া বিষয়ক এক ভয়ংকর তথ্য পাওয়া যায়। এতে দেখা যায়, ১৯৯৯ সালে  প্রাথমিক বিদ্যালয়ে ভর্তির সময় শিক্ষার্থী সংখ্যা ছিল সর্বমোট ৪.৩ মিলিয়ন যা ২০০৮ সালে এসএসসি পরীক্ষায় অবতীর্ণ হবার সময় ০.৭৪ মিলিয়নে নেমে আসে আর মাত্র ০.৫৩ মিলিয়ন উত্তীর্ণ হয়। অর্থাৎ প্রগ্রেশন রেট মাত্র ১২% আর ফেইলিয়র রেট ৮৮%। অর্থাৎ ৮৮% শিক্ষার্থী প্রথম শ্রেণি থেকে এসএসসি পাশের আগেই শিক্ষা জীবন থেকে হারিয়ে যায়। এর কোনো হদিস রাখার কোনো প্রয়োজন আমাদের কারো না থাকলেও ৪৩ লক্ষ শিক্ষার্থীর মধ্যে মাত্র ৮২ হাজার শিক্ষার্থী এ+ প্রাপ্তির ঠেলায় সারা দেশের মিষ্টির দোকান ঠিকই শুন্য হয়ে যায়! এ ধরনের উল্লাস হায়দার আলীর গান মনে করে দেয়, “নিমর্মতা কতো দূর হলে জাতি হবে নির্লজ্জ”। নীতি নির্ধারক আর সরকারি কর্মকর্তাদের জন্য প্রাথমিক শিক্ষার এই রুগ্ন দশায় উল্লাস আর সাফল্যের কীর্তণ করা নির্মমতা ছাড়া আর কী বলা যায়? এ অবস্থার পরিবর্তন অবশ্যই করতে হবে।\nদেশে যে ১৩/১৪ ধরণের প্রাথমিক শিক্ষাপ্রতিষ্ঠান রয়েছে তাতে সরকারি প্রাথমিক বিদ্যালয় ইনরোলমেন্ট হার ৫২.৪% নতুন নিবন্ধিত বেসরকারি প্রাথমিক বিদ্যালয় ২২%, অনিবন্ধিত বেসরকারি প্রাথমিক বিদ্যালয় ২.৩%, পরীক্ষামূলক বিদ্যালয়-০.৫৬%, এবতেদায়ী মাদ্রাসা -১.৭৬%, কিন্ডারগার্টেন -৯.২%, এনজিও স্কুল -১.১%, কমিউনিটি স্কুল-১.১%, মাদ্রাসা সংযুক্ত এবতেদায়ী মাদ্রাসা-২.১%, হাইস্কুল সংযুক্ত প্রাথমিক বিদ্যালয়-২.৪%, ব্রাক সেন্টার -১.১%, রোজ স্কুল -০.৪৭%, শিশু কল্যান প্রাথমিক বিদ্যালয়-০.০৬%, অন্যান্য-০.২২%। এ ছাড়াও রয়েছে দেশের বিভিন্ন প্রান্তে বিকাশমান সামাজিক ধারার কওমী মাদ্রাসা এবং ইংলিশ মিডিয়াম স্কুল। শিক্ষার্থী-শিক্ষক অনুপাত সরকারি প্রতিষ্ঠান সমুহে গড়ে ৪৭ হলেও বেসরকারি প্রতিষ্ঠানের অবস্থা আরো ভয়াবহ। অথচ ভারতে এই হার ৩৬ (২০১৪ সালে) যা তারা পরবর্তী ৪ বছরে ৩০ এ উন্নীত করার পদক্ষেপ গ্রহণ করেছে।  OECD দেশসমুহের ৬ টি দেশে এই হার যথাক্রমে মালয়েশিয়া ও জার্মানীতে ১২, আমেরিকা ও ফিনল্যান্ড ১৪, জাপানে ১৭, ফ্রান্স, কোরিয়া ও যুক্তরাজ্যে ১৮ এবং অষ্ট্রেলিয়ায় ১৯। শিক্ষার্থী শিক্ষক অনুপাতের এই রুগ্নতার সাথে যুক্ত হয়েছে দূর্বল মানের শিক্ষক। সরকারি প্রাথমিক বিদ্যালয় সমূহে শিক্ষক নিয়োগে কোনো আলাদা কমিশন বা সংস্থার পরিবর্তে ‘সরকারি নির্বাহী আদেশে’ শিক্ষক নিয়োগ দেয়ার ব্যবস্থা রয়েছে। প্রাথমিক শিক্ষা স্টাইপেন্ড প্রকল্পের প্রতিবেদন- ২০১৪ মোতাবেক দেখা যায় যে প্রাথমিক শিক্ষকতায় ৫৭% মহিলা শিক্ষকের যোগ্যতা এইচএসসি পাশসহ সাটিফিকেট অথবা ডিপ্লোমা-ইন-এডুকেশন, যখন কিনা অবশিষ্ট শিক্ষককের শিক্ষাগত যোগতা এসএসসি পাশ! বেসরকারি শিক্ষা প্রতিষ্ঠানের শিক্ষকতায় নিয়োজিত শিক্ষকদের যোগ্যতা না বলাই উত্তম! শিক্ষক সংখ্যার অপ্রতুলতা এবং শিক্ষকের শিক্ষাগত যোগ্যতা ও শিক্ষক প্রশিক্ষণের বিদ্যমান দুরাবস্থার নীতিগত পরিবর্তন না করে শিক্ষার মানোন্নয়ন এক অলীক কল্পনা ছাড়া কিছু নয়। সাম্প্রতিক আরো একটি প্রতিবেদনে (BPE Performance Report-2014) দেশের সরকারি প্রাথমিক বিদ্যালয়ের ৪৩% কক্ষ ক্লাস গ্রহণের উপযুক্ত (ভালো) মর্মে পাওয়া গেছে। মাত্র ২১% সরকারি স্কুলের ক্লাসরুম ৪০ জন ছাত্রের মানসম্পন্ন বলে প্রতীয়মান হয়েছে। গ্রামের অধিকাংশ স্কুল সমূহের মধ্যে ৭৮% স্কুলের পানি সরবরাহ টিউবওয়েল এর মাধ্যমে যার মধ্যে ৭২% আর্সেনিক মুক্ত, ২১% আর্সেনিকযুক্ত এবং ৭% টেষ্ট ছাড়া। সরকারি বিদ্যালয় সমুহের ৬২% স্কুলে ছাত্রীদের আলাদা টয়লেট সুবিধা রয়েছে। ভালো শিখন নিশ্চিত করার জন্য বিদ্যুৎ, গ্যাস, ইন্টারনেট এবং অভ্যন্তরীণ রাস্তা সংযোগের বিষয়গুলি এখনও প্রাথমিক বিদ্যালয় সমূহের সূযোগের মধ্যে বিবেচনায় আসেনি। এ তো হলো সরকারি প্রাথমিক বিদ্যালয় সমূহের অবস্থা যা প্রাথমিক বিদ্যালয়ে অধ্যয়নরত শিক্ষার্থীর ৫২.৪% মাত্র। বাকি নন-রেজিষ্টার্ড বেসরকারি প্রাথমিক বিদ্যালয়গুলোর কি অবস্থা তার গ্রহনযোগ্য তথ্যের অভাব রয়েছে। শিক্ষাখাতে ব্যয় বরাদ্দে আমাদের রুগ্নতা (ডিজিপি’র ২% এর নীচে) এশিয়া-পেসিফিক অঞ্চলে নিম্নে, এমনকি আফ্রিকার কয়েকটি  দরিদ্র দেশের স্তরে নেমে এসেছে।\nপ্রাথমিক শিক্ষা ব্যবস্থায় এতো বৈষম্য ও রুগ্নতা রেখে একটা জাতিকে কীভাবে ঐক্যবদ্ধ ও শক্তিশালী জাতি হিসেবে গড়ে তোলা যাবে সে এক বিরাট জিজ্ঞাসা! তবে ২০২৪ সালের ছাত্র-জনতার বিপ্লবী আকাঙ্ক্ষাকে যদি আমরা উপলদ্ধি করি, তাহলে অবশ্যই জাতি গঠনের এ মাহেন্দ্রক্ষণে শিক্ষার সকল স্তরে বিরাজমান বৈষম্যকে দূর করে একটি ঐক্যবদ্ধ জাতি গঠনের প্রয়াস চালাতে হবে। হতে পারে তা দীর্ঘমেয়াদি। তবে উপযুক্ত ও বাস্তবসম্মত কর্মপরিল্পনা গ্রহণ করা হলে বৈষম্যহীন জাতি গঠন অসম্ভব নয়। শিক্ষা মন্ত্রণালয় এবং শিক্ষা সংশ্লিষ্ট সকলের উচিত কোনো হঠকারী পদক্ষেপের ফলে যেন এ মহান বৈষম্য বিরোধী অভিযাত্রা ব্যর্থতায় পর্যবসিত না হয়। দুঃখ ও আশংকা নিয়েই বলতে হচ্ছে, গঠিত কমিটি অতীতের মতই বিচ্ছিন্ন কিছু পদক্ষেপ গ্রহণ করতে পারে তবে জাতির আকাঙ্ক্ষা মোতাবেক একটি সার্বজনীন, গণমূখি একিভূত শিক্ষার বুনিয়াদ রচনার সংস্কার পদক্ষেপ গ্রহণ করতে হলে এ কমিটিকে আরো অন্তর্ভূক্তিমূলক এবং শিক্ষা সংশ্লিষ্ঠ সকল মহলের প্রতিনিধিত্বশীল হতে হবে। বিষয়টি অবশ্যই সরকারের দায়িত্বশীল মহলকে ভেবে দেখার অনুরোধ করবো। \n \nলেখক-\nপ্রফেসর জেডএনআরএফ ইউনিভার্সিটি অব ম্যানেজমেন্ট সায়েন্সেস \nই-মেইল- syedaziz61@gmail.com",
        "author": "সৈয়দ আব্দুল আজিজ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রাথমিক শিক্ষার মানোন্নয়ন এবং নবগঠিত কমিটি নিয়ে কিছু কথা!"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-02T15:17:00",
        "updated_date": "10:16:00",
        "source": "দৈনিক মানবজমিন",
        "last_scraped": "2024-11-06T17:33:31.328246"
    },
    {
        "url": "https://mzamin.com/news.php?news=134402",
        "title": " সুখবর দিলেন ‘বার্বি’",
        "image_urls": "https://mzamin.com/uploads/news/main/134402_su.webp",
        "content": "সুখবর দিলেন ‘বার্বি’ খ্যাত হলিউড অভিনেত্রী মার্গো রবি। পুত্র সন্তানের মা হয়েছেন তিনি। তবে ৩৪ বছর বয়সী অস্ট্রেলিয়ান অভিনেত্রী কবে মা হয়েছেন সে বিষয়ে বিস্তারিত জানা যায়নি। অন্তঃসত্ত্বা হওয়ার খবর চাউর হওয়ার পর গত জুলাই মাসে প্রথমবারের মতো প্রকাশ্যে দেখা যায় রবিকে। স্বামী টম একারলির সঙ্গে লন্ডনে এক অনুষ্ঠানে হাজির হয়েছিলেন তিনি। মার্গো রবিকে সর্বশেষ পর্দায় দেখা গেছে ‘বার্বি’ সিনেমায়।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " সুখবর দিলেন ‘বার্বি’"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:33:42.888709"
    },
    {
        "url": "https://mzamin.com/news.php?news=133090",
        "title": "‘পকেটে পিস্তল অথচ তারা বলতো শিক্ষা ও সন্ত্রাস একসঙ্গে চলবে না’",
        "image_urls": "https://mzamin.com/uploads/news/main/133090_po.webp",
        "content": "ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের অধ্যাপক রোবায়েত ফেরদৌস বলেন, আমি মনে করি এযাবৎকালে বিভিন্ন বিশ্ববিদ্যালয়ে যেভাবে ছাত্ররাজনীতি চলতো সেই ভাবে আর ছাত্ররাজনীতি চলা উচিত হবে না। আমি দেখেছি সন্ত্রাসনির্ভর রাজনীতি, পেশিনির্ভর, সাম্প্রদায়িক ছাত্ররাজনীতি এবং দলীয় লেজুড়বৃত্তিক ছাত্ররাজনীতি। ছাত্রদের যেটা সমস্যা সেগুলো হলের সমস্যা, থাকার সমস্যা, খাবারের সমস্যা, লাইব্রেরির সমস্যা, ক্লাস রুমের সমস্যা নিয়ে কোনোদিন আমি কোনো বিশ্ববিদ্যালয়ে ছাত্রদের মিছিল-মিটিং করতে দেখিনি। তারা শুধু জাতীয় রাজনীতি নিয়ে বলেছে,  ‘নেত্রী তুমি এগিয়ে চলো, নেতা তুমি এগিয়ে চলো, আমরা আছি তোমার সঙ্গে’। এই সব কথা তারা বলতো এবং এত ভণ্ডামি আমি দেখেছি- পকেটের মধ্যে পিস্তল অথচ তারা বলছে শিক্ষা এবং সন্ত্রাস একসঙ্গে চলবে না, শিক্ষা এবং মারামারি একসঙ্গে চলবে না।’ এই ধরনের জিনিসগুলো আমরা দেখেছি এবং বিএনপি’র সময়ে দেখেছি যারা ছাত্রদল করতো তারা কীভাবে হল দখল করে থাকতো এবং ছাত্রলীগ তাদেরকে অনেকগুণ ছাড়িয়ে গেছে। গেল ১৬ বছর ছেলে এবং মেয়েদের প্রত্যেকটা হল যেভাবে দখল করেছে। বিভিন্ন কলেজে যারা ছাত্রলীগের সঙ্গে যুক্ত ছিল তারা যেভাবে সাধারণ শিক্ষার্থীদের নিপীড়ন করতো, অত্যাচার করতো এবং তারা নিজেরা বরং ফাও খেতো বাকিরা মানবেতর জীবনযাপন করতো। গেস্ট-রুম কালচার ছিল- মধ্যরাতে তাদের নিয়ে মিছিল করানো হতো। ছেলেদের মারা হতো।\nরোবায়েত ফেরদৌস বলেন, আমি দেখেছি অনেক ছেলে সিট না পেয়ে বারান্দায় শুয়ে থাকতো এবং নিউমোনিয়ায় ঢাকা বিশ্ববিদ্যালয়ের একটি ছেলে মারাও গেছে। সাম্প্রদায়িক, দলীয় লেজুড়বৃত্তিক, সন্ত্রাসনির্ভর, পেশিনির্ভর ছাত্ররাজনীতির বিরুদ্ধে আমাদের অবস্থান।\nতাহলে আমরা কি ছাত্ররাজনীতি চাই না। তিনি বলেন, আমরা চাই ছাত্ররা অবশ্যই রাজনীতি করবে। ২০২৪- এর যে গণঅভ্যুত্থান এটা কিন্তু ছাত্ররাই করেছে এবং তারা একটি বড় রাজনৈতিক দল এবং দলের প্রধান সাবেক প্রধানমন্ত্রী শেখ হাসিনাকে হটিয়ে দিয়েছে। এরচেয়ে বড় রাজনৈতিক আন্দোলন আর কী হতে পারে। কিন্তু আমি অবাক হয়ে দেখেছি রাজনীতি করে এই আন্দোলন যারা করলো তারাই আবার বলছে- আমরা ছাত্ররাজনীতি চাই না। তার মানে একটি দ্বিধা এখানে কাজ করছে তারা হয়তো ছাত্রলীগ, ছাত্রদল কিংবা দলীয় লেজুড়বৃত্তিক ছাত্ররাজনীতি চাচ্ছে না কিন্তু এদের মধ্যে সাম্প্রদায়িক ছাত্ররাজনীতি, এরমধ্যে শিবির আছে, হিযবুত তাহরীর যারা বর্ণচোরা তারা কিন্তু লুকিয়ে আছে। আমরা তাদেরকে দেখেছি আওয়ামী লীগের মধ্যে, ছাত্রদলের মধ্যে, ছাত্রলীগের মধ্যে লুকিয়ে থেকে তাদের রাজনীতিগুলো করা এবং এখন তারা তাদের রাজনীতি প্রকাশ করার চেষ্টা করছে। ছাত্রলীগ এবং ছাত্রদলের এই রাজনীতি যদি বন্ধ হয় তাহলে কি হিজবুত তাহরীর নাকি ছাত্রশিবির প্রধান হয়ে উঠবে? তিনি বলেন, এই প্রশ্নগুলো সবার মধ্যেই আছে। এই জন্য আমরা বলছি- সাম্প্রদায়িক ধর্মভিত্তিক ছাত্ররাজনীতিও আমরা চাই না। আমরা এমন ছাত্ররাজনীতি চাই- যে ছাত্ররাজনীতি ছাত্রদের পড়ালেখার কথা বলবে, ক্লাস নিয়ে কথা বলবে, লাইব্রেরিতে বই নেই কেন, হলে কেন সমস্যা, খাবারের মান কেন খারাপ- এগুলো নিয়ে কথা বলবে। তিনি বলেন, ছাত্রছাত্রীরা অবশ্যই জাতীয় রাজনীতি, আন্তর্জাতিক রাজনীতি, ফিলিস্তিন নিয়েও কথা বলবে কিন্তু দলের এজেন্ডা বাস্তবায়নের জন্য ছাত্রদের কাজ করা-সেটা হবে না।\nশিক্ষক রাজনীতির ক্ষেত্রে তিনি বলেন, আমরা শুধু ছাত্ররাজনীতির ক্ষেত্রে না দলীয় লেজুড়বৃত্তিক শিক্ষক রাজনীতির বিরুদ্ধেও আমাদের অবস্থান। শিক্ষকদের কাজ এভাবে\nআওয়ামী লীগ অথবা বিএনপি করা না। ঢাকা বিশ্ববিদ্যালয় নীল দল হচ্ছে ঢাকা বিশ্ববিদ্যালয় আওয়ামী লীগ শাখা এবং সাদা দল ঢাকা বিশ্ববিদ্যালয় বিএনপি শাখা। এইভাবে রাজনীতি চলতে পারে না। শিক্ষকদের রাজনীতি হবে তাদের বেতন-ভাতা নিয়ে, আবাসন সমস্যা নিয়ে, থাকার ব্যবস্থা নিয়ে, ক্লাস রুমের মান নিয়ে, গবেষণার টাকা বাড়বে কিনা- এই সব নিয়ে তারা আন্দোলন সংগ্রাম করবে। সকল ছাত্র এবং শিক্ষকের রাজনীতি হবে শিক্ষাকেন্দ্রিক পড়াশোনা এবং জ্ঞানকেন্দ্রিক বিতর্ক হবে। কিন্তু এভাবে মানুষকে মারা, সন্ত্রাসী, পেশিশক্তি, টাকার খেলাকে এবারের দেয়াল লেখনীর মাধ্যমে ছাত্রছাত্রীরা না করে দিয়েছে।",
        "author": "মো. জাহিদুল ইসলাম",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘পকেটে পিস্তল অথচ তারা বলতো শিক্ষা ও সন্ত্রাস একসঙ্গে চলবে না’"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-26T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:33:54.608095"
    },
    {
        "url": "https://mzamin.com/news.php?news=134234",
        "title": "  শেখ হাসিনা বাকশালকে নতুন আঙ্গিকে করেছিলেন: রিজভী ",
        "image_urls": "https://mzamin.com/uploads/news/main/134234_ri.webp",
        "content": "শেখ হাসিনা বাকশালকে নতুন আঙ্গিকে করেছিলেন বলে মন্তব্য করেছেন বিএনপির সিনিয়র যুগ্ম মহাসচিব রুহুল কবির রিজভী। শনিবার রাজধানীর নয়াপল্টন বিএনপির কেন্দ্রীয় কার্যালয়ে সাবেক সেনা কর্মকর্তাদের সঙ্গে মতবিনিময়কালে তিনি এ মন্তব্য করেন।\nরুহুল কবির রিজভী বলেন, আমরা তো দেখেছি, প্রধান বিচারপতিকে তরবারি উপহার দিচ্ছেন সাবেক গোয়েন্দা বাহিনীর প্রধান। ছাত্রলীগের ছেলেরা গিয়ে ফুল দিচ্ছে প্রধান বিচারপতিকে- এই ধরনের ঘটনার পৃথিবীতে কোথাও নজির আছে? অর্থাৎ এটাই হচ্ছে একদলীয় কর্তৃত্ববাদী সরকার। কর্তৃত্ববাদী সরকার তার কর্তৃত্ব নিশ্চিত করতে গিয়ে আইন, বিচার ও প্রশাসনসহ সবকিছুকে একাকার করেছিলেন। শেখ হাসিনা ঠিক বাকশালকে নতুন আঙ্গিকে করেছিলেন। \nতিনি বলেন, স্বৈরাচার শেখ হাসিনার শাসনকালে বিচারবিভাগের বিচারকরা অনেকেই রাজনীতিবিদদের মত কথা বলেছেন। সাবেক বিচারপতি শামসুদ্দিন চৌধুরী মানিকের কথা শুনে মনে হতো, তিনি আওয়ামী লীগের প্রেসিডিয়াম সদস্য, না কী সুপ্রিম কোর্টের বিচারক। আমরা তারমধ্যে কোন পার্থক্য দেখতে পায়নি।\nরিজভী বলেন, একদিকে স্বাধীনতা ও সার্বভৌমত্ব রক্ষা করতে হবে অন্যদিকে বহুদলীয় গণতন্ত্রকে  নিশ্চিত করতে হবে। এই দু’টিকে সামনে রেখেই আমাদেরকে এগিয়ে যেতে হবে। প্রতিদিন সীমান্তে হত্যা হচ্ছে। একদিন দু’দিন পর পর ঠাকুরগাঁওয়ের সীমান্ত, লালমনিরহাটের সীমান্ত, হবিগঞ্জের সীমান্ত রক্তাক্ত হচ্ছে। ফেলানীর মত অনেক কিশোরীর লাশ কাঁটাতারের উপর ঝুলেছে। কিন্তু গত সরকার তার একটা প্রতিবাদ পর্যন্ত করতে পারেনি। \nএসময় বিগ্রেডিয়ার জেনারেল (অব.) জহুরুল হক, কর্নেল (অ.) তৌহিদ পাঠান, কর্নেল (অব.) আব্দুল হক, লেফটেন্যান্ট কর্নেল (অব.) হাসিনুল রহমান প্রমুখ উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  শেখ হাসিনা বাকশালকে নতুন আঙ্গিকে করেছিলেন: রিজভী "
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-02T18:42:00",
        "updated_date": "11:52:00",
        "source": "দৈনিক মানবজমিন",
        "last_scraped": "2024-11-06T17:34:05.870239"
    },
    {
        "url": "https://mzamin.com/news.php?news=129500",
        "title": "তোলাবাজির অভিযোগ, ভারতের অর্থমন্ত্রীর বিরুদ্ধে এফআইআরের নির্দেশ",
        "image_urls": "https://mzamin.com/uploads/news/main/129500_sitaramon.webp",
        "content": "ভারতের অর্থমন্ত্রী নির্মলা সীতারামনের বিরুদ্ধে এফআইআর দায়ের করার নির্দেশ দিয়েছে বেঙ্গালুরুর এক আদালত। নির্বাচনী বন্ডের মাধ্যমে তোলাবাজির অভিযোগ আনা হয়েছে তার বিরুদ্ধে। কর্নাটকের ‘জনাধিকার সংঘর্ষ সংগঠন’-এর তরফে আদর্শ আইয়ার নামে এক ব্যক্তি ওই অভিযোগ করেছেন। শনিবার সেই অভিযোগের প্রেক্ষিতেই এমন নির্দেশ দিল আদালত।কর্নাটকের মুখ্যমন্ত্রী সিদ্দারামাইয়া কেন্দ্রীয় মন্ত্রিসভা থেকে নির্মলার ইস্তফা দাবি করেছেন। জানা গিয়েছে, অভিযোগ কেবল নির্মলার বিরুদ্ধে নয়। বিজেপির সর্বভারতীয় সভাপতি জে পি নাড্ডা, কর্নাটকের বিজেপি নেতা নলীনকুমার কাতিল ও বি ওয়াই বিজয়েন্দ্রর বিরুদ্ধে অভিযোগ দায়ের করেছেন আদর্শ। তাঁর অভিযোগ, কর্পোরেট সংস্থাগুলিকে কোটি কোটি টাকার ইলেক্টোরাল বন্ড কিনতে বাধ্য করা হয়েছিল ইডি দিয়ে তল্লাশি চালানোর চাপ দিয়ে, বিজেপির জাতীয় ও রাজ্য স্তরের নেতারা এতে জড়িত বলে। আর সেই সঙ্গেই তিনি অভিযুক্ত করেছেন নির্মলা-সহ বিজেপি  শিবিরের নেতানেত্রীদের।\nনির্বাচনী বন্ড বিজেপি চালু করেছিল ২০১৭ সালে। কিন্তু এই বন্ড চালু হওয়ার পরপরই এনিয়ে বিতর্ক শুরু হয়ে যায়। ২০২৪ এর ফেব্রুয়ারিতে  নির্বাচনী বন্ড প্রকল্পকে ‘অসাংবিধানিক’ আখ্যা দিয়ে খারিজ করেছিল শীর্ষ আদালত। সেই সঙ্গে বন্ড কেনাবেচা সংক্রান্ত সব তথ্য প্রকাশ করতে স্টেট ব্যাঙ্ক অফ ইন্ডিয়া ও নির্বাচন কমিশনকে নির্দেশ দেয় প্রধান বিচারপতি ডিওয়াই চন্দ্রচূড়ের নেতৃত্বাধীন পাঁচ বিচারপতির সাংবিধানিক বেঞ্চ।  নির্বাচনী বন্ড ব্যবস্থাকে ‘কুইড প্রো কুয়ো’ বলে মন্তব্য করে সুপ্রিম কোর্ট। অর্থাৎ, কোনও কিছুর বিনিময়ে কাউকে সুবিধা পাইয়ে দেওয়ার ব্যবস্থা হিসাবে দেখানো হয়েছিল বিষয়টিকে। আবেদনকারীর দাবি, সেই ‘সুবিধা’ আসলে ‘তোলাবাজি’। তাই নির্মলা-সহ কয়েক জনের বিরুদ্ধে তদন্ত চেয়ে বিশেষ জনপ্রতিনিধি আদালতের দ্বারস্থ হয়েছিলেন আদর্শ আইয়ার নামের ওই ব্যক্তি । অভিযোগে আরো  বলা হয়েছে, নির্বাচনী বন্ড চালু করা হয়েছিল কালোটাকা জড়ো করার জন্য। আর ওই কাজ করেছেন নির্মলা সীতারমন ও তার পরিচিত নেতারা। জানা গিয়েছে, বন্ড থেকে সবচেয়ে বেশি আয় করেছে বিজেপি  ৬৯৮৬.৫ কোটি টাকা পড়েছে গেরুয়া শিবিরের তহবিলে।  এদিকে, ওই অভিযোগ ওঠার পর ময়দানে নেমেছে বিজেপি। বিজেপির দাবি, এই অভিযোগগুলি রাজনৈতিক উদ্দেশ্যপ্রণোদিত। নির্বাচনী বন্ড একটি নীতিগত বিষয়, অপরাধমূলক নয়।\nসূত্র : ডেকান হেরাল্ড",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "তোলাবাজির অভিযোগ",
            " ভারতের অর্থমন্ত্রীর বিরুদ্ধে এফআইআরের নির্দেশ"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-29T11:14:00",
        "updated_date": "23:59:00",
        "source": "দৈনিক মানবজমিন",
        "last_scraped": "2024-11-06T17:34:17.535070"
    },
    {
        "url": "https://mzamin.com/news.php?news=134353",
        "title": "আওয়ামী দোসরদের বিশৃঙ্খলার কারণেই নাটক বন্ধ করা হয়, জানালেন শিল্পকলার মহাপরিচালক ",
        "image_urls": "https://mzamin.com/uploads/news/main/134353_Untitled-6.webp",
        "content": "আওয়ামী দোসরদের বিশৃঙ্খলার কারণেই শিল্পকলার নাটক বন্ধ করতে বলা হয়েছে বলে জানিয়েছেন বাংলাদেশ শিল্পকলা একাডেমির মহাপরিচালক ড. সৈয়দ জামিল আহমেদ। সামাজিক যোগাযোগ মাধ্যমে একজনের দেয়া পোস্ট থেকে এই পরিস্থিতির সৃষ্টি জানিয়ে তিনি বলেন, দর্শকদের নিরাপত্তার কথা ভেবে উদ্ভূত পরিস্থিতিতে নাটক বন্ধ করতে হয়েছে। রোববার (৩ নভেম্বর) সকালে ভার্চুয়াল সংবাদ সম্মেলনে এমনটাই জানিয়েছেন তিনি। এ সময় তিনি বলেন, সংস্কৃতি চর্চার জন্য এমন পরিস্থিতি শঙ্কার।\nতবে, সংস্কৃতি চর্চার আন্দোলন অব্যাহত রাখার যুদ্ধের ছোট একটি অংশে হেরে গেলেও যুদ্ধ এখনও অনেক বাকি বলে জানান ড. সৈয়দ জামিল আহমেদ। বৃহত্তর সেই যুদ্ধে জয়লাভের আশা প্রকাশ করেন শিল্পকলা একাডেমির মহাপরিচালক। সংবাদ সম্মেলনে দর্শক ও সংস্কৃতি কর্মীদের পাশে থাকার আহ্বান জানান তিনি। দায়িত্ব নেয়ার পরে গত দুই মাসে যেসকল পদক্ষেপ নেয়া হয়েছে তার বর্ণনাও দেন ড. সৈয়দ জামিল আহমেদ। এর আগে গতকাল, দেশ নাটকের সিনিয়র সদস্য এহসানুল আজিজ বাবু ছাত্র আন্দোলনের সময় ফেসবুকে ছাত্র আন্দোলন বিরোধী পোস্ট দেয়ায় তার প্রতি আন্দোলনকারীরা ক্ষুব্ধ ছিলেন। তার নাটক মঞ্চায়িত হচ্ছে এমন খবরে শিল্পকলার বাইরে অবস্থান নেয় বিক্ষুব্ধরা। পরিস্থিতি নিয়ন্ত্রণে দর্শকদের কাছে ক্ষমা চেয়ে নাটক বন্ধের নির্দেশ দেন একাডেমির মহাপরিচালক সৈয়দ জামিল আহমেদ। ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আওয়ামী দোসরদের বিশৃঙ্খলার কারণেই নাটক বন্ধ করা হয়",
            " জানালেন শিল্পকলার মহাপরিচালক "
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T13:40:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:34:28.956398"
    },
    {
        "url": "https://mzamin.com/news.php?news=129514",
        "title": "আরজিকর কাণ্ডে নির্যাতিতার ময়নাতদন্তের রিপোর্টে ‘অ্যান্টিমর্টেম’ শব্দ ঘিরে বাড়ছে রহস্য",
        "image_urls": "https://mzamin.com/uploads/news/main/129514_RGkar.webp",
        "content": "কলকাতার আরজিকর হাসপাতালে নির্যাতিতা তরুণীর ময়নাতদন্তের রিপোর্ট নিয়ে এখনও ধোঁয়াশা কাটিয়ে উঠতে পারেনি সিবিআই। সিবিআই সূত্রের খবর ময়নাতদন্তের রিপোর্টে লেখা রয়েছে ‘অ‌্যান্টিমর্টেম’ এই শব্দটি।  তরুণী চিকিৎসকের দেহে যে আঘাতগুলির কথা উল্লেখ করা হয়েছে ময়নাতদন্তের রিপোর্টে সেগুলি মৃত্যুর আগে নাকি পরে? ধর্ষণ কি খুনের আগেই করা হয়েছিল না পরে? এইসব প্রশ্নের উত্তর পেতেই এখন মরিয়া সিবিআই। \nসিবিআই সূত্রের খবর এই রহস্যের সমাধানে ইতিমধ্যেই নির্যাতিতার ময়নাতদন্তকারী চিকিৎসকদের ডেকে জিজ্ঞাসাবাদ করা হয়েছে। ময়নাতদন্তের রিপোর্টও মিলিয়ে দেখা হয়েছে। আঘাতের চিহ্ন সংক্রান্ত প্রশ্ন করা হয়েছে ডোমদেরও। তাদের বয়ানও খতিয়ে দেখা হচ্ছে।\nসিবিআই সূত্রের খবর অনেকেই মনে করছেন আরজি কর-কাণ্ডে আগে খুন করা হয়েছে। তারপরই হয়েছে ধর্ষণ। নয়তো খুনের উদ্দেশ্যে নির্যাতিতাকে অর্ধমৃত অবস্থায় রেখে পালিয়ে গিয়েছিল অপরাধী বা অপরাধীরা। তারপরই ধর্ষণ করেছে সঞ্জয় রায় । সঞ্জয় ভেবেছিল নির্যাতিতা মারা গিয়েছে। তখন তাঁকে ধর্ষণ করে। তরুণীর মৃত্যু নিশ্চিত করতে পাশবিক অত‌্যাচারের পর তাঁর মাথায়ও আঘাত করে খুনি। ময়নাতদন্তের এই রিপোর্ট নিয়ে ধোঁয়াশা রয়েছে বলে তদন্তকারীরা জানিয়েছেন। বিশেষ করে দেহের আঘাতগুলি নিয়ে ধোঁয়াশা রয়েছে বলে সিবিআই সূত্রে খবর। আরজিকরে ঘটনাস্থলে একাধিকবার ঘুরে আসার পর ও ময়নাতদন্তের রিপোর্ট দেখার পর তদন্তকারীরা মনে করছেন, হতে পারে খুন অন‌্য কেউ করে থাকতে পারে।\nএদিকে বাজেয়াপ্ত করা আরও দুটি মোবাইল ফরেন্সিক পরীক্ষায় পাঠাচ্ছে সিবিআই। ওই দুই মোবাইল আরজিকরের প্রাক্তন অধ‌্যক্ষ সন্দীপ ঘোষ-ঘনিষ্ঠ প্রভাশালী চিকিৎসকের বলে বিশেষ সূত্রে খবর। ওই দুই মোবাইল থেকে অনেক মেসেজ, ছবি ও কল রেকর্ডিং ডিলিট করা হয়েছে বলে তদন্তকারীরা জানতে পেরেছেন। প্রমাণ লোপাট ও ষড়যন্ত্রের অনেক তথ‌্য ওই মোবাইল দুটিতে থাকতে পারে বলে তদন্তকারীরা মনে করছেন।\nএদিকে ফের কর্মবিরতির হুঁশিয়ারি দিয়েছেন জুনিয়র ডাক্তাররা। সোমবার আরজিকর মামলায় সুপ্রিম কোর্টের নির্দেশ সদার্থক না হলে ফের কাজ বন্ধ করবেন তারা।",
        "author": "সেবন্তী ভট্টচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আরজিকর কাণ্ডে নির্যাতিতার ময়নাতদন্তের রিপোর্টে ‘অ্যান্টিমর্টেম’ শব্দ ঘিরে বাড়ছে রহস্য"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-29T14:08:00",
        "updated_date": "00:00:00",
        "source": "দৈনিক মানবজমিন",
        "last_scraped": "2024-11-06T17:34:40.313208"
    },
    {
        "url": "https://mzamin.com/news.php?news=128517",
        "title": "ফের রেললাইনে মিললো সিলিন্ডার, চলতি মাসে চারবার নাশকতার চেষ্টা",
        "image_urls": "https://mzamin.com/uploads/news/main/128517_rail.webp",
        "content": "আবারও সেই ভারতের উত্তরপ্রদেশ রাজ্য। এবার কানপুরে রেললাইন থেকে উদ্ধার হলো গ্যাস সিলিন্ডার। চলতি মাসে এই নিয়ে চারবার ট্রেন লাইনচ্যুত করার চেষ্টা প্রতিহত করা হলো। স্থানীয় সূত্রে খবর, উত্তর-মধ্য রেলের প্রয়াগরাজ ডিভিশনের পেরাম্বুর স্টেশন থেকে কিছুটা দূরে রেললাইনের উপর থেকে ছোট একটি গ্যাস সিলিন্ডার উদ্ধার হয়েছে। ওই লাইন দিয়েই তখন একটি মালগাড়ি আসছিল। কিন্তু চালকের নজরে পড়ে গ্যাস সিলিন্ডারটি। তখনই তিনি আপৎকালীন ব্রেক কষে মালগাড়িটিকে থামান। তবে চালকের নজরে না পড়লে বড়সড় দুর্ঘটনা ঘটতে পারত বলেই আশঙ্কা প্রকাশ করা হয়েছে।\nখবর দেওয়া হয় স্থানীয় প্রশাসনকে। ঘটনাস্থলে আসে রেল পুলিশ। আরপিএফের তরফে জানানো হয়েছে, মালগাড়ির গতি কম থাকায় চালক পাঁচ কেজির সিলিন্ডারটি দেখতে পান। তদন্ত শুরু হয়েছে। শনিবারও গুজরাটের সুরাটে কিম রেলস্টেশনের কাছে রেললাইন থেকে ফিসপ্লেট ও কি খুলে নেওয়া হয়েছিল ইচ্ছাকৃতভাবে। রেলের আধিকারিকদের তৎপরতায় বড়সড় দুর্ঘটনা এড়ানো যায়। সেপ্টেম্বরের শুরুতে প্রয়াগরাজে রেললাইনের উপর ফেলে রাখা হয়েছিল বড় গ্যাস সিলিন্ডার, সাইকেল, দেশলাই ও পেট্রল। প্রয়াগরাজ থেকে হরিয়ানার ভিওয়ানির দিকে যাচ্ছিল কালিন্দি এক্সপ্রেস। সিলিন্ডারে ট্রেনটি ধাক্কা খায়। ৫০ মিটার দূরে গিয়ে পড়ে সেটি। ব্রেক কষেন চালক। ফলে বড়সড় দুর্ঘটনা এড়ানো সম্ভব হয়। সিলিন্ডার, দেশলাই, সাইকেল দেখে পুলিশের অনুমান ছিল, পরিকল্পিত ভাবেই এই কাজ করা হয়েছে। ৮ সেপ্টেম্বর প্রয়াগরাজের এই ঘটনার আগে ২৩ আগস্ট রাজস্থানের পালি জেলায় আহমেদাবাদ-যোধপুর বন্দে ভারতের সামনে সিমেন্টের ব্লক ফেলে রাখা হয়। ওই দিনই ফারুকাবাদ এক্সপ্রেসের সামনে রাখা হয়েছিল কাঠের গুঁড়ি। গত ১৭ আগস্ট কানপুরের কাছে রেললাইনে থাকা কোনও বস্তুতে ধাক্কা দিয়ে লাইনচ্যুত হয় সাবরমতী এক্সপ্রেসের ২০টি কামরা। গোয়েন্দাদের ধারণা, ঘটনাগুলি একে অপরের সঙ্গে সম্পর্কযুক্ত। এর পিছনে ঠিক কার হাত রয়েছে তা খতিয়ে দেখছেন তাঁরা।\nসূত্র : ইন্ডিয়া টুডে",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফের রেললাইনে মিললো সিলিন্ডার",
            " চলতি মাসে চারবার নাশকতার চেষ্টা"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-22T16:36:00",
        "updated_date": "00:06:00",
        "source": "দৈনিক মানবজমিন",
        "last_scraped": "2024-11-06T17:34:52.047810"
    },
    {
        "url": "https://mzamin.com/news.php?news=134342",
        "title": "‘আমরা জোর করে জয়ী হব না’: ট্রাম্প",
        "image_urls": "https://mzamin.com/uploads/news/main/134342_Kaium-1.webp",
        "content": "আজকের দিনটা বাদ দিলে মার্কিন প্রেসিডেন্ট নির্বাচনের মাত্র আর এক দিন সময় বাকি। ইতিমধ্যেই আগাম ভোট দিচ্ছেন আমেরিকানরা। কয়েক দশকের মধ্যে সবচেয়ে প্রতিযোগিতামূলক নির্বাচনে ডেমোক্রেট প্রেসিডেন্ট প্রার্থী কমালা হ্যারিসের বিরুদ্ধে হাড্ডাহাড্ডি লড়াই করছেন সাবেক প্রেসিডেন্ট ডনাল্ড ট্রাম্প। সর্বশেষ তিনি উত্তর ক্যারোলিনায় তার নির্বাচনী সমাবেশ শেষ করেছেন। সেখানে ভোটারদের উদ্দেশে ট্রাম্প প্রায় ৯০ মিনিট ভাষণ দিয়েছেন। ভাষণের শেষে তিনি বলেছেন, ‘আমরা জোর করে জয়ী হব না।’ এ খবর দিয়েছে অনলাইন বিবিসি। এতে বলা হয়, শনিবার রাতে উত্তর ক্যারোলিনায় নির্বাচনী সমাবেশ করেছেন ডনাল্ড ট্রাম্প। ইতিমধ্যেই আমেরিকানদের মধ্যে ট্রাম্পের বেশ কিছু কথা নিয়ে টানটান উত্তেজনা শুরু হয়েছে। সমাবেশে ট্রাম্প তার সমর্থকদের সংক্ষিপ্ত ভাষণের উদ্দেশে দাঁড়ালেও তিনি তা কিছুটা দীর্ঘ করেন। সেখানে তিনি বলেছেন, ‘আমি আপনাদের কিছুটা বিরক্ত করছি, আপনারা আমাকে আধ ঘণ্টার মধ্যে যেতে দেবেন না।’ ট্রাম্প আরও বলেন, ‘আমি এখান থেকে তড়িত প্রস্থান করতে পারতাম, হয়তবা এটাই করে ফেলতাম। মেইক আমেরিকা গ্রেট এগেইন বলে স্লোগান দিয়ে হয়তবা জনতার উল্লাসে মিশে যেতাম। অথবা বাড়িতে ফিরে এখনই ঘুমিয়ে পড়তাম।’ এমন অতি সাধারণ কথা দিয়েই সমর্থকদের মধ্যে উত্তেজনা সৃষ্টির চেষ্টা করেন মার্কিন সাবেক প্রেসিডেন্ট। তিনি তার ভাষণের শেষাংশে বলেন, ‘আমরা আক্রমণ করব না, আমরা দখল করব না, আমরা দখল করব না।’ সর্বশেষ ট্রাম্প তার সমর্থকদের উদ্দেশে বলেন, ‘আমরা জোর করে জয়ী হব না।’ এরপরেই উল্লাসে মেতে ওঠেন সমাবেশে উপস্থিত জনতা। আর তাদের সঙ্গে বেশ কিছুক্ষণ নেচে স্টেজ ত্যাগ করেন ট্রাম্প।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘আমরা জোর করে জয়ী হব না’: ট্রাম্প"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T09:50:00",
        "updated_date": "19:43:00",
        "source": "দৈনিক মানবজমিন",
        "last_scraped": "2024-11-06T17:35:03.481982"
    },
    {
        "url": "https://mzamin.com/news.php?news=127597",
        "title": "পর্তুগাল বাংলা প্রেস ক্লাবের নতুন কার্যনির্বাহী কমিটি গঠন",
        "image_urls": "https://mzamin.com/uploads/news/main/127597_kjs.webp",
        "content": "গতকাল ১৪ সেপ্টেম্বর শনিবার, পর্তুগালের রাজধানী লিসবনের বাঙালি অধ্যুষিত এলাকা মারতিম মনিজের ইস্তাম্বুল রেস্টুরেন্টে রাত ১০ টার সময় পর্তুগাল বাংলা প্রেস ক্লাবের নতুন কার্যনির্বাহী কমিটি গঠিত হয়। সংগঠনটির প্রতিষ্ঠাতা সভাপতি রনি মোহাম্মদ (বাংলাদেশ প্রতিদিন ও ঢাকা টাইমস) সভাপতি এবং এনামুল হক (একুশে টেলিভিশন ) এবং পর্তুগাল সাহিত্য সংসদের সভাপতি হিসেবে নির্বাচিত হয়েছেন সংগঠনটির সাধারণ সম্পাদক ।  যুগ্ম সাধারণ সম্পাদক  আবুল হোসেন আসাদ (মানবজমিন), যুগ্ম সম্পাদক মোহাম্মদ শাহজাহান (পর্তুগাল বাংলা টিভি ), সাংগঠনিক সম্পাদক হয়েছেন মহিউদ্দিন (আটলান্টিক টিভি ও মোহনা টিভি )।\nবার্ষিক সাধারণ সভায় এক বছর মেয়াদের ১৫ সদস্যবিশিষ্ট কমিটি ঘোষণা করা হয়েছে।\nকমিটির অপর সদস্যরা হলেন – সহ-সভাপতি এস এম আজাদ (বাংলা টিভি ), সহ-সভাপতি মনির হোসাইন (দৈনিক ইত্তেফাক ) সহ সভাপতি সমির দেবনাথ (আইটিভি ইউএস), সহ সাংগঠনিক সম্পাদক আমিরুল ইসলাম নয়ন (বিজনেস আওয়ার ২৪.কম), অর্থ সম্পাদক জাহিদ কায়সার (প্রবাস কথা ), প্রচার ও দপ্তর সম্পাদক হাফিজ আল আসাদ (ভোরের কাগজ ),ক্রীড়া ও আন্তর্জাতিক সম্পাদক -আর এ ইহসান (নাগরিক টিভি) এবং নির্বাহী সদস্য রাসেল আহম্মেদ (এটিএন বাংলা ) শহীদ আহমদ (প্রিন্স) (দৈনিক ইনকিলাব ) ও শাহ মোহাম্মদ তানভীর (সমকাল)।\nবিদায়ী সভাপতি রাসেল আহম্মেদের সভাপতিত্বে এবং সাধারণ সম্পাদক শহীদ আহমদ (প্রিন্স)র পরিচালনায় সভায় সদস্যদের মতামতের ভিত্তিতে (সিলেকশন পদ্ধতিতে) কমিটি ঘোষণা করা হয়।\nরাসেল আহমেদ জানান, ২০২১ সালে প্রতিষ্ঠিত পর্তুগাল সরকারের থেকে নিবন্ধিত সংগঠন পর্তুগাল বাংলা প্রেসক্লাবে এর আগে তিন মেয়াদে কমিটি দায়িত্ব পালন করছেন। চতুর্থ কমিটির মেয়াদ শেষে দুই বছরের জন্য কমিটি গঠন করা হবে। তিনি আশাবাদ ব্যক্ত করেন নতুনরা প্রেসক্লাবকে নতুন মাত্রা দিবে।",
        "author": "আবুল হোসেন আসাদ, লিসবন, পর্তুগাল থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পর্তুগাল বাংলা প্রেস ক্লাবের নতুন কার্যনির্বাহী কমিটি গঠন"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-15T17:06:00",
        "updated_date": "17:09:00",
        "source": "দৈনিক মানবজমিন",
        "last_scraped": "2024-11-06T17:35:14.965376"
    },
    {
        "url": "https://mzamin.com/news.php?news=130460",
        "title": "মহীশূর ও হায়দারাবাদ কথা ",
        "image_urls": "https://mzamin.com/uploads/news/main/130460_dhdh.webp",
        "content": "বাংলার স্বাধীন নবাব সিরাজ-উদ-দৌলা প্রাসাদ ষড়যন্ত্রের শিকার হন। ১৭৫৭ সালে পলাশীর যুদ্ধে তারই প্রধান সেনাপতি মীর জাফরের বিশ্বাসঘাতকতায় ইংরেজ বাহিনীর নিকট নবাব বাহিনীর পরাজয় ঘটে। এরপর ইস্ট ইন্ডিয়া কোম্পানির কলকাতা এবং মাদ্রাজ কুঠি এই উপমহাদেশের রাজনৈতিক অঙ্গনে প্রবেশ করে। বাংলার সাফল্যে অনুপ্রাণিত ইংরেজ শিবির দক্ষিণ ভারতে তাদের পরিকল্পনা বাস্তবায়নে ব্যস্ত হয়ে ওঠে।  \nদাক্ষিণ্যাত্যে অপ্রতিদ্বন্দ্বী  শক্তি হওয়ার পথে ইংরেজদের প্রধান বাধা ছিল মহীশূরের সুলতান হায়দার আলী। ব্রিটিশের ঔপনিবেশিক অগ্রগতি থামাতে পিতা হায়দার আলী ও পুত্র টিপু সুলতানের অবদানের কথা কে না জানে । এই দুই মহীশূর সুলতান ভারতবর্ষের এক ক্রান্তিকালীন সময়ে স্বাধীনতা ও দেশপ্রেমের উজ্জ্বল দৃষ্টান্ত হয়ে উঠেছিলেন।  ব্রিটিশ উপনিবেশবাদী শক্তির  বিরুদ্ধে  পিতা-পুত্রের সংগ্রামী মনোভাব  ইতিহাসে তাদেরকে অমর করে রেখেছে ।  অথচ মহীশূরের পাশের দুটি দেশ হায়দারাবাদ এবং মারঠা সাম্রাজ্য পরিস্থিতির গুরুত্ব হৃদয়ঙ্গমে ব্যর্থ হয়ে ইংরেজদের সহায়তা করে।  বিভাজন কৌশল অবলম্বন করে একটা দেশীয় সরকারকে পদানত করার নীতিতে ইংরেজ সফল হয়। ইংরেজরা দাক্ষিণ্যাত্যে নিজামের হায়দারাবাদ,মারাঠাদের মহারাষ্ট্র এবং টিপু সুলতানের মহীশূরকে পদানত করে বড় উপনিবেশ গড়ে তোলে। মারাঠাদের পরাভূত করে আগেই  দিল্লীকে করতলগত করেছিল। শুধু বাকি ছিল শিখ সাম্রাজ্য। ১৮৪৯   সালে শিখদের পাঞ্জাব জয় করার পর ইংরেজ সাম্রাজ্যকে চ্যালেঞ্জ করার কেউ অবশিষ্ট ছিল না। \nইংরেজের বিরুদ্ধে দেশীয় রাজাদের সংগ্রামে  বাংলার পর প্রথম রুখে দাঁড়ায় মহীশূর । হায়দার আলী  দাক্ষিণাত্যে ইংরেজদের আগ্রাসন বেশ ভালোভাবে  ঠেকিয়ে রেখেছিলেন। ১৭৮২ সালে ক্যানসারে আক্রান্ত হায়দার আলীর মৃত্যুর পর তার পুত্র টিপু সুলতান পিতার ধারাবাহিকতায় ভারতীয় জাতীয়তাবোধে উদ্দীপ্ত ছিলেন । কয়েকটি যুদ্ধের পর  ইংরেজ বাহিনী ১৭৯৯  সালে  শ্রীরঙ্গপত্তম ঘেরাও করে । বাংলার মির জাফরের মতো টিপু সুলতানের এক অমাত্য মির সাদিকের বিশ্বাসঘাতকতা টিপুর পরাজয়কে ত্বরান্বিত করে। ভারতবর্ষের এই স্বাধীন সুলতান অবশেষে পরাজিত হয়ে শাহাদাত বরণ  করেন । টিপু ফরাসীদের সাথে  যোগাযোগ করে তাদের দ্বারা সেনাবাহিনী সমৃদ্ধ করেছিলেন। তিনি একধরনের মিসাইল উদ্ভাবন করেছিলেন যা ২ মাইল পর্যন্ত গোলা ছুঁড়তে সক্ষম ছিল।\nশ্রীরঙ্গপত্তমে  পরাজয়ের পর টিপুর পরিবারের সদস্যদের ভেলোর দূর্গে বন্দী করে রাখা হয় । ১৮০৬ সালে টিপু সুলতানের বংশের নারী-পুরুষ  ভেলোর দূর্গে বন্দি থাকা অবস্থায় মাদ্রাজ প্রেসিডেন্সির সেনাদের মধ্যে বিদ্রোহ দেখা দেয় । ব্রিটিশ সেনাপতিগণ মুসলিম সৈন্যদের দাড়ি রাখা ও হিন্দু সৈন্যদের কপালে তিলক পরা নিষিদ্ধ করে । উভয় সম্প্রদায়ের জন্য মাথায় চামড়ার তৈরি একটা টারবান পরতে হতো। উচ্চ বর্ণের হিন্দু সিপাহীরা ধর্মনাশ হওয়ার ভয়ে  এটা পরতে  অস্বীকৃতি জানিয়ে  বিদ্রোহ করে । এ বিদ্রোহে টিপু সুলতানের পরিবার  যোগ দিয়েছিল।  ১৮৫৭ সালের সিপাহী বিদ্রোহের প্রায় পঞ্চাশ বছর আগে সংঘটিত এই বিদ্রোহ ব্রিটিশদের বিরুদ্ধে এ উপমহাদেশে প্রথম সেনা বিদ্রোহ।  অথচ   স্বাধীন ভারতে সেভাবে  মহীশূরের মূল্যায়ন হয়নি। \nভারতের মানচিত্রে এখন মহীশূর নামের  কোনো রাজ্য নেই । পূর্বতন মহীশূরের এখন কর্নাটক  রাজ্য। এই রাজ্যের ৩১ টি জেলার একটি জেলার নাম শুধু মহীশূর। একইভাবে নিজামের দেশ হায়দারাবাদেরও স্থান নেই  ভারতের রাজ্য-তালিকায়। তেলেঙ্গানা ছিল আগের হায়দারাবাদের  একটা অংশ।  পূর্বতন হায়দারাবাদের  কিছু অংশ মহারাষ্ট্র , কিছু অংশ কর্নাটকের সাথে যুক্ত করার পর তেলেঙ্গানা অংশটুকু অন্ধ্রপ্রদেশের সাথে সংযুক্ত করা হয়েছিল। তেলেঙ্গানা পরে আলাদা রাজ্য হয়েছে  এবং তেলেঙ্গানার রাজধানী হায়দারাবাদ সিটি। মহীশূর এবং হায়দারাবাদের মতো মাদ্রাজ প্রেসিডেন্সির (রাজ্য) এখন কোনো অস্তিত্ব নেই। মাদ্রাজ সিটির নাম চেন্নাই। রাজ্যের নাম তামিলনাড়ু। নাম বদলে রাজ্য পুনর্গঠনে স্বাধীন ভারতের কী লাভ হয়েছে আমরা জানি না। তবে ইংরেজদের লাভ হয়েছে  বেশি। তাদের ঔপনিবেশিক দুষ্কর্মের সাক্ষী স্থানগুলোর নাম মানুষের মন থেকে মুছে যাওয়ায় উপক্রম হয়েছে। \n \n(গাজী মিজানুর রহমান, সাবেক যুগ্মসচিব ও লেখক ) \n \n ",
        "author": "গাজী মিজানুর রহমান",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মহীশূর ও হায়দারাবাদ কথা "
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-06T11:10:00",
        "updated_date": "16:36:00",
        "source": "দৈনিক মানবজমিন",
        "last_scraped": "2024-11-06T17:35:26.374269"
    },
    {
        "url": "https://mzamin.com/news.php?news=106789",
        "title": "বাংলাদেশে আনুষ্ঠানিকভাবে ব্যবসায়িক যাত্রা শুরু করলো ক্যাস্পারস্কি",
        "image_urls": "https://mzamin.com/uploads/news/main/106789_kasper.webp",
        "content": "গ্লোবাল সাইবার সিক্যুরিটি এবং ডিজিটাল প্রাইভেসি প্রতিষ্ঠান ক্যাস্পারস্কি কম্বোডিয়া, শ্রীলঙ্কা ও বাংলাদেশসহ এশিয়া প্যাসিফিক-এর বিভিন্ন দেশে ব্যবসায়িক কার্যক্রম শুরুর ঘোষণা দিয়েছে। এই কৌশলগত পদক্ষেপটি এশিয়া প্যাসিফিক-এর উন্নয়নশীল অর্থনীতি, বিশেষ করে এন্টারপ্রাইজ সাইবার সিক্যুরিটি মার্কেটে ডিজিটাল অবকাঠামোকে শক্তিশালী করতে প্রতিষ্ঠানের লক্ষ্য পূরণে উল্লেখযোগ্য ভূমিকা রাখবে। বিশ্বব্যাপি সাইবার হুমকি দিনকে দিন বৃদ্ধির ফলে ক্যাসপারস্কি এবার এশিয়া প্যাসিফিক-এর দেশগুলোয় সাইবার সিক্যুরিটি সল্যুশনস পরিষেবা নিশ্চিতের প্রয়োজনীয়তা লক্ষ্য করছে। এরই ধারাবাহিকতায় এবার উদ্ভাবনী সমাধান ও দক্ষতা প্রদানের মাধ্যমে কম্বোডিয়া, শ্রীলঙ্কা ও বাংলাদেশে ব্যক্তি এবং সরকারি-বেসরকারি সংস্থাগুলোর জন্য সাইবার সিক্যুরিটির ক্রমবর্ধমান চ্যালেঞ্জ মোকাবেলায় প্রস্তুত প্রতিষ্ঠানটি। এ প্রসঙ্গে ক্যাস্পারস্কি’র এশিয়া প্যাসিফিক-এর ব্যবস্থাপনা পরিচালক আদ্রিয়ান হিয়া বলেন, কম্বোডিয়া, শ্রীলঙ্কা ও বাংলাদেশে ব্যবসায়িক কার্যক্রম শুরুর মাধ্যমে আমরা এশিয়া প্যাসিফিক-এর বৃহত্তর সাইবার সেক্টরকে ক্রমবর্ধমান হুমকি থেকে সুরক্ষা প্রদানে বদ্ধপরিকর। আমাদের ইন্ডাস্ট্রি-লিডিং উন্নত প্রযুক্তি ব্যবহার করে আমরা সরকারি-বেসরকারি সংস্থাগুলোকে ব্যক্তিগত বা ব্যবসায়িক বিভিন্ন গুরুত্বপূর্ণ তথ্য এমনকি ন্যাশনাল ডেটা সুরক্ষিত রাখতে একটি সাইবার নিরাপদ পদ্ধতি গঠনে সহায়তা করবো। এশিয়া প্যাসিফিক-এ ক্যাস্পারস্কি’র কার্যক্রম শুরুর মাধ্যমে অর্থ, স্বাস্থ্যসেবা, টেলিযোগাযোগ ইত্যাদি বিভিন্ন খাতে সংশ্লিষ্ট সংস্থাগুলো তাদের নির্দিষ্ট প্রয়োজন অনুসারে সক্রিয় সাইবার সিক্যুরিটি সল্যুশনগুলো ব্যবহার করতে পারবে। বিভিন্ন ব্যক্তি, এসএমবি ব্যবসা, মাঝারি-বৃহদ এন্টারপ্রাইজ এবং গুরুত্বপূর্ণ অবকাঠামো প্রতিষ্ঠানগুলো ক্যাস্পারস্কি’র বৃহত্তর পোর্টফোলিও থেকে সাইবার সিক্যুরিটি সল্যুশনস গ্রহণের সুযোগ পাবে। কম্বোডিয়া, শ্রীলঙ্কা ও বাংলাদেশের স্থানীয় চাহিদা মোকাবেলা নিশ্চিতে ক্যাস্পারস্কি হেড অব সেলস হিসেবে স্যাম ইয়ান; এবং প্রি-সেলস ম্যানেজার হিসেবে ফিকডি চ্যুন ও মো: মুশফিকুর রহমান-কে নিযুক্ত করেছে। নতুন এই দলটি সরাসরি ক্যাস্পারস্কি’র দক্ষিণ-পূর্ব এশিয়া’র মহাব্যবস্থাপক ইয়েও সিয়াং টিওং বরাবর রিপোর্ট করবে।  এ প্রসঙ্গে স্যাম ইয়ান বলেন, “এশিয়া প্যাসিফিক-এর স্থানীয় ব্যবসা ও সংস্থাগুলোকে ক্যাস্পারস্কি’র সাইবার সিক্যুরিটি সল্যুশনস ও পরিষেবা প্রদান করতে এবং কম্বোডিয়া, শ্রীলঙ্কা ও বাংলাদেশে স্থানীয় সাইবার সিক্যুরিটি ইকোসিস্টেম শক্তিশালী করতে ভূমিকা রাখতে পারবো বলে আমি আশাবাদী। ইন্ডাস্ট্রি স্টেকহোল্ডার, ব্যাংক ও অন্যান্য আর্থিক প্রতিষ্ঠান, উৎপাদন, শিক্ষা প্রতিষ্ঠান এবং সরকারী সংস্থাগুলোর সাথে অংশীদারিত্বের মাধ্যমে সাইবার সিক্যুরিটি সচেতনতা ও দক্ষতা বিকাশ ও সাইবার ঝুঁকি কমানোই আমাদের লক্ষ্য। কম্বোডিয়া, শ্রীলঙ্কা ও বাংলাদেশে কার্যক্রম শুরুর সিদ্ধান্ত ক্যাসপারস্কি’র বৈশ্বিক ও আঞ্চলিক প্রবৃদ্ধির কৌশলের অংশস্বরূপ, যা বিশ্বব্যাপি সংস্থাগুলোর জন্য একটি নির্ভরযোগ্য সাইবার সিক্যুরিটি অংশীদার হিসেবে প্রাতিষ্ঠানিক অবস্থানকে আরও শক্তিশালী করে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বাংলাদেশে আনুষ্ঠানিকভাবে ব্যবসায়িক যাত্রা শুরু করলো ক্যাস্পারস্কি"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-23T19:03:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:35:38.135885"
    },
    {
        "url": "https://mzamin.com/news.php?news=133230",
        "title": "আপনি ইতিহাস গুলে  কাঁচা মরিচ ডলছেন ",
        "image_urls": "https://mzamin.com/uploads/news/main/133230_1.webp",
        "content": "২০০৬ সালের অক্টোবর মাস। মানুষকে সাপের মতো পিটিয়ে মেরে তার উপর নাচলো দুর্বৃত্তরা। আপনি এর নাম দিলেন বিপ্লব। হলো ওয়ান-ইলেভেন। আর তার ফল হলো বিগত ১৬ বছরের ফ্যাসিস্ট শাসন। তথাকথিত চেতনার সেই শাসনে দেশ হয়ে গেল লুট। আর আপনি এখন হিসাব মেলাতে এসেছেন- আগের চেয়ে আলুর কেজি কতো বেশি। \nগত ১৬ বছরে আপনি দেখলেন ভয়ঙ্কর সব যাদু। দেখলেন সৎ সাংবাদিক সাগর-রুনির লাশ ও একটি এতীম শিশু। নিঠুর গলায় বলতে শুনলেন- ‘কারও বেডরুমের নিরাপত্তা দেয়ার দায়িত্ব সরকারের না।’ আপনি চুপ থাকলেন।   \nপ্রথম সারির রাজনীতিবিদ ইলিয়াস আলীর গুম হওয়াটা ছিল আপনার কাছে  চেতনার প্রতীক।  বাবা একরামকে গুলি করে হত্যার শব্দ মোবাইলে শুনে স্ত্রী কন্যা যখন কেঁদেছিল, সেই চোখের পানিতে আপনি পেয়েছিলেন চেতনার ঝর্ণাধারা। আর এখন এসেছেন হিসাব মেলাতে- আগের চেয়ে লাউয়ের দাম কয় টাকা বেশি।   \n২০১৩ সালের দিকে সিলেটে রাজন নামের এক গরিব শিশুকে  এক ফ্যাসিস্ট দোসর দিনের আলোয় পিটিয়ে মেরে ফেলেছিল। আপনি আর খোঁজ নেননি। কারণ সেই হন্তারক ছিল আপনার চেতনার সৈনিক। \nবেশ কয়েক বছর আগে। ঢাকার বাড্ডার এক স্কুলে বোরকা পরা এক নারী অভিভাবককে চোর সন্দেহে মানুষ দিনে দুপুরে পিটিয়ে মেরে ফেলেছিল। আপনি সেই বর্বরতার প্রতিবাদ করেননি। কারণ, তা চলে যেতো আপনার চেতনার শাসকের বিপক্ষে। আর এখন আপনি কথা বলছেন ডিমের হালি নিয়ে। \n২০০৯ সালে এক নৃশংস হত্যাকাণ্ডে দেশ হারায় ৫৭ জন দেশপ্রেমিক সেনা কর্মকর্তাকে। আপনি রা করেননি। রা করলেই  তো আপনার চেতনার বেলুন চুপসে যাবে। এখন আপনি এসেছেন পেঁপে- চালকুমড়ার বাজার দর নিয়ে।   \nবেশ কয়েক বছর আগে সাবেক প্রধানমন্ত্রীর এক প্রতাপশালী বিশেষ সহকারী ছিল। গুলশানের এক জাপানি রেস্তরাঁয় নিয়মিত রঙিন আসর জমাতো। এটা ছিল ওপেন সিক্রেট। শোনা গিয়েছিল, জাপানি মহিলার মালিকানাধীন সেই রেস্তরাঁই সে দখল করে ফেলেছিল শেষমেশ। আপনি টুঁ শব্দটি করেননি। \nবুয়েটের মেধাবী ছাত্র আবরার ফাহাদের দোষ ছিল সে ভারত বিরোধী আর নামাজ পড়তো। তাকে ছাত্রলীগের ক্যাডাররা রুমে ডেকে নির্মমভাবে পিটিয়ে হত্যা করলেও আপনি মুখে টেপ মেরে ছিলেন। \nছোট্ট মেয়ে ফেলানীর লাশ সীমান্তের কাঁটাতারে যখন ঝুলছিল, আপনার নারীবাদী চেতনা টুপ করে লুকিয়ে গেল। কিন্তু সিনিয়র আইনজীবী ব্যারিস্টার মইনুল হোসেন এক নারী ভাট্টি’কে কিছু বলায় আপনার চেতনা মানববন্ধন থেকে লাফিয়ে মামলায় চলে গেল। কোর্টে এই সিনিয়র আইনজীবীকে ফ্যাসিস্ট দোসররা রক্তাক্ত করলো। কোর্টে আক্রমণে রক্তাক্ত হয়েছিলেন আমার দেশ সম্পাদক মাহমুদুর রহমান। অন্যায়ভাবে জেলে নির্যাতন করে দেশছাড়া করা হয়েছিল বয়োজ্যেষ্ঠ সাংবাদিক শফিক রেহমানকে। আপনি এসবে খুঁজে পেলেন চেতনার বিজয়।  আর এখন দেশপ্রেমিক বিপ্লবী ছাত্রছাত্রীদের বলছেন ‘এগুলা বেয়াদপ।’ অথচ এই বিপ্লবের সময় যখন বিশ্ববিদ্যালয়ের ছাত্রীদের সরকারি গুণ্ডারা লাঠি দিয়ে মারছিল, আপনি চেতনার চোটে সেখানে নারী দেখেননি।   \nতনু হত্যায় আপনি নারীকে পাননি, পেয়েছিলেন হিজাবি। অথচ রাজধানীর ক্লাব-হোটেলে লুটেরা এলিটদের রাতভর বেলেল্লাপনায় আপনি শুনেছেন প্রগতিশীলতার ডামাডোল।     \nসেক্যুলার মুখোশে মুসলিম বিদ্বেষী ফ্যাসিজমকে সমর্থন করেছেন আপনি এই ৯২ শতাংশ মুসলিমের দেশে। কেউ নামাজ পড়লেই তাকে আড়চোখে মেপেছেন। দাড়ি টুপি পরা সম্মানিত মানুষকে অপমান করেছেন। স্যুট টাই পরা চোর-লুটেরাদের দাঁড়িয়ে সম্মান দেখিয়েছেন। আর এখন এসেছেন আপনি পিয়াজের বাটখারা মাপতে।   \n২০১৮ সালে ছোট্ট স্কুল শিশুদের ‘নিরাপদ সড়ক’ আন্দোলনে পুলিশ আর হেলমেট বাহিনী যখন শিশুদের ওপর হাতুড়ির আক্রমণ চালায়, বাচ্চাদের অ্যরেস্ট করে, আপনি সেটাকে দেখেছেন চেতনার বিজয় হিসেবে। বিগত ১৬ বছরে দেশ দেখেছে কীভাবে প্রতিপক্ষকে গুম করে খুন করে বস্তায় ভরে পাথরে বেঁধে নদীতে ডুবিয়ে দেয়া হয়। আপনি  দেখেননি। আপনি কানাগলির অন্ধ। \nমিডিয়াগুলোর নির্লজ্জ চাটুকারিতা আর দলবাজি আপনার চেতনার বিবেককে আনন্দ দিয়েছে। দেশের উঁচু চেয়ার থেকে মানুষকে তুচ্ছ তাচ্ছিল্য করে কাঁঠালের বার্গার, পিয়াজ ছাড়া রান্না, রোজদারকে মিষ্টিকুমড়া দিয়ে বেগুনী আর কাঁচামরিচ শুকিয়ে পরে ভিজিয়ে রান্না করতে বলে আপনি মজা পেয়েছিলেন। আর এখন এসেছেন ৩০০ টাকা কেজির কাঁচামরিচে ডলা দিতে। \nজুলাই-আগস্ট বিপ্লবে ৪ বছরের শিশু থেকে বৃদ্ধ পর্যন্ত হাজার হাজার ছাত্র-জনতা নির্মমভাবে নিহত হয়েছে, ছাত্রের লাশ রিকশার পা-দানীতে উঠিয়ে দেয়া হয়েছে, ভ্যানে শহীদদের মৃতদেহ জ্বালিয়ে দেয়া হয়েছে, পাওয়া গেছে গণকবর। দেশের মানুষের পকেট কেটে ১৬ লাখ কোটি টাকা চুরি করে ভেগেছে চোরের রাজা-রানী-উজির-নাজির। এরপরও আপনার চেতনা পরাজিত ফ্যাসিস্টের জয়গান গায়। \nবিশিষ্ট ব্যবসায়ী আব্দুল আউয়াল মিন্টুর সেন্স অফ হিউমার ভালো। অভিজাত নোয়াখালী, শুদ্ধ বাংলা আর ইংরেজির মিশ্রণে উনার কথা শুনতে মজা লাগে। আগস্ট বিপ্লবের আগে একটা টিভি সাক্ষাতকারে তিনি চীনাদের লেনদেন নিয়ে বলছিলেন- ‘তারা এমনে বালো (ভালো), কিন্তু যদি আমনে (আপনি) তেড়িবেড়ি করেন, দরি (ধরে) এক্কেরে শুইচের (সুঁচ) লাহান সোজা করি হালাইবো।’ দেশে ছাত্র-জনতার জাগরণ হয়েছে। আপনি যদি এখনো রক্তস্নাত বিপ্লবকে বুড়ো আঙ্গুুল দেখিয়ে কাঁচামরিচ ডলতে থাকেন, তবে মিন্টু সাহেবের মতো কেউ বলতে পারে- ‘হোলাহাইন আর পাবলিকে মিলি যহন জুইত মতোন দইরবো,  এক্কেরে কাঁচামরিচের লাহান সোজা থন বাকা করি হালাইবো।’\nলেখক -নাট্যকার-ফিল্মমেকার",
        "author": "শায়ের খান",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আপনি ইতিহাস গুলে  কাঁচা মরিচ ডলছেন "
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-27T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:35:50.382611"
    },
    {
        "url": "https://mzamin.com/news.php?news=103755",
        "title": "লোকসভা ভোটের আগে কমিশনে গিয়ে নালিশ তৃণমূলের  ",
        "image_urls": "https://mzamin.com/uploads/news/main/103755_naa.webp",
        "content": "ডেরেক ও’ব্রায়েন, দোলা সেন, শশী পাঁজা, সাকেত গোখেল এবং সাগরিকা ঘোষ। শুক্রবার দিল্লিতে কমিশনের সদর দপ্তরে গিয়ে নালিশ করে এলেন তৃণমূলের চারজন সাংসদ এবং একজন মন্ত্রী। অভিযোগ, ইডি, সিবিআইয়ের মতো কেন্দ্রীয় তদন্তকারী সংস্থাকে কাজে লাগিয়ে তৃণমূল নেতৃত্বকে হেনস্তা করা হচ্ছে। সুকৌশলে নির্বাচনী প্রচারে বাধা দেওয়া হচ্ছে।\nশশী পাঁজা জানান, সোমবার ফের প্রতিনিধি দল আসবে। চিঠি জমা দেওয়া হয়েছে। আলোচনা সোমবার হবে। তিনি আরও বলেন, ''তিনটি বিষয়ে নির্বাচন কমিশনকে চিঠি দেওয়া হয়েছে। যেভাবে হেমন্ত সোরেনকে গ্রেপ্তার করা হয়েছে তাতে আমরা অত্যন্ত বিরক্ত। আদর্শ আচরণবিধি লাগু হয়ে যাওয়া সত্ত্বেও দিল্লির মুখ্যমন্ত্রী অরবিন্দ কেজরিওয়ালকে গ্রেপ্তার করা হয়েছে। বাংলাকে টার্গেট করা হচ্ছে। মহুয়া মৈত্র-সহ বাকি সব তৃণমূল প্রার্থী যাঁরা প্রচার করছেন, তাঁদের টার্গেট করা হচ্ছে। আইটি, সিবিআই, ইডি ব্যতিব্যস্ত করছে নেতা-নেত্রীদের। কেন্দ্রীয় তদন্তকারী সংস্থাকে কাজে লাগিয়ে বৈষম্যমূলক আচরণ করা হচ্ছে। আমরা চাই কমিশন এবিষয়ে হস্তক্ষেপ করুক।” এর আগে, বুধবার কৃষ্ণনগরের বিজেপি প্রার্থী রাজমাতা অমৃতা রায়কে ফোন করেন প্রধানমন্ত্রী নরেন্দ্র মোদি। নতুন সরকার গঠনের পর বাংলার ইডি-বাজেয়াপ্ত টাকা বঙ্গবাসীকে ফেরানোর আশ্বাস দেন তিনি। \nসে প্রসঙ্গে শশী বলেন, 'আপনি টেলিফোন ব্যবহার করছেন, কথোপকথন রেকর্ড করছেন! গত পরশুদিন আবার বলেছেন তাঁর প্রার্থীকে যে, দুর্নীতি টাকা গরিব মানুষের মধ্যে বিলি করবেন। এখন এই  কথা বলা যায় ? ''!, ঘুষের বিনিময়ে প্রশ্ন মামলায় গত বছর সাংসদ পদ খারিজ হয়েছিল তৃণমূল সংসদ মহুয়া মৈত্রর। বিজেপি সাংসদ নিশিকান্ত দুবের অভিযোগের ভিত্তিতে দফায় দফায় জিজ্ঞাসাবাদের পর তাঁর সাংসদ পদ খারিজ করে এথিক্স কমিটি। আপাতত লোকপালের নির্দেশে ইডি এবং সিবিআই যৌথভাবে তদন্ত করছে তৃণমূল প্রার্থীর বিরুদ্ধে। সবমিলিয়ে দিল্লিতে কমিশনে গিয়ে নালিশ জানিয়ে এলো  তৃণমূল।",
        "author": "সেবন্তী ভট্টাচার্য্য, কলকাতা",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "লোকসভা ভোটের আগে কমিশনে গিয়ে নালিশ তৃণমূলের  "
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-03-29T20:10:00",
        "updated_date": "14:42:00",
        "source": "দৈনিক মানবজমিন",
        "last_scraped": "2024-11-06T17:36:02.630894"
    },
    {
        "url": "https://mzamin.com/news.php?news=134287",
        "title": "মানিকগঞ্জে কাদেরপত্নীর গাড়িচালকের ডুপ্লেক্স বাড়ি",
        "image_urls": "https://mzamin.com/uploads/news/main/134287_manik.webp",
        "content": "দুই কোটি টাকার ডুপ্লেক্স বাড়ি, ব্যবসা, সম্পত্তি আর অঢেল টাকার মালিক বনে গেছেন একজন সামান্য গাড়িচালক। তবে যেনতেন মানুষের গাড়িচালক ছিলেন না তিনি। সাবেক সড়ক মন্ত্রী ও আওয়ামী লীগের সাধারণ সম্পাদক ওবায়দুল কাদেরের স্ত্রী ইসরাতুন্নেসা কাদেরের নিজস্ব ড্রাইভার বলে কথা। ভাগ্যবান ব্যক্তিটির নাম আতিকুর রহমান। বাড়ি সিংগাইর উপজেলার কাশিমনগর এলাকায়।\nসরজমিন আতিকুর রহমানের গ্রামে গিয়ে দেখা গেল, কাঁচা-পাকা রাস্তা পেরিয়ে দৃষ্টিনন্দন একটি ডুপ্লেক্স ভবন। সবেমাত্র বাড়িটির কাজ শেষ হয়েছে। ভবনের নিচে বাইরের আঙিনায় বসে থাকতে দেখা যায় আতিকুরের বৃদ্ধ মা সালেহা খাতুন, ছোট বোন রাবেয়া আক্তার, চাচাতো ভাইয়ে স্ত্রী বন্যা  আক্তারকে। গত ৫ই আগস্টের পর থেকে বাড়িটিকে ঘিরে নানা আলোচনা-সমালোচনার জন্ম দিয়েছে কাসিমনগর এলাকায়। আতিকুর রহমানের পরিবারের সদস্যরা এনিয়ে বিব্রতকর পরিস্থিতিতে পড়েছেন। পরিবারটির দাবি, কষ্ট করেই  আতিক বাড়িটি করেছেন। \nআতিকের বৃদ্ধ মা সালেহা খাতুন ও ছোট বোন রাবেয়া আক্তার জানান, আতিকের বাবা মৃত রেহাজ উদ্দিন সড়ক ও জনপদ বিভাগের পিয়নের চাকরি করতেন।  শুধু বাবাই নন আতিকসহ তার তিন ভাই একই বিভাগে গাড়িচালকের চাকরি পান। ২০০৫ সালে আতিকুর রহমান তার বড় ভাই হাফিজুর রহমানের তদবিরে সেখানে গাড়িচালক হিসেবে নিয়োগ পান। তার মেজোভাই আজিজুর রহমানও একই বিভাগে ড্রাইভার হিসেবে চাকরি করছেন। \nআতিকুর চাকরির শুরুতে ওই বিভাগের এক ইঞ্জিনিয়ারের গাড়ি চালাতেন। ২০১২ সালের পরে সাবেক সড়ক মন্ত্রী ও আওয়ামী লীগের সাধারণ সম্পাদক ওবায়দুল কাদেরের স্ত্রী ইসরাতুন্নেসা কাদেরের নিজস্ব ড্রাইভার হিসেবে কর্মরত হন। \nপরিবারটি জানিয়েছেন, অনেক কষ্ট করে আতিক ডুপ্লেক্স বাড়িটি করেছে। বাড়ি করতে গিয়ে অনেক ঋণও হয়েছে। চাকরির পাশাপাশি  ইট সাপ্লাইয়ের ব্যবসা এবং ঢাকায়  পিসি ও পার্লারের ব্যবসা রয়েছে আতিকের। এসব ব্যবসা থেকেই ডুপ্লেক্স বাড়িটি করেছেন। বাড়িটি করতে প্রায় তিন বছর সময় লেগেছে।\nতারা জানান, আশপাশের আরও কতো সুন্দর সুন্দর বাড়ি রয়েছে তা নিয়ে কারও মাথাব্যথা নেই। মূলত ওবায়দুল কাদেরের স্ত্রীর গাড়ি চালানোর কারণেই বাড়িটি মানুষের চোখে পড়েছে। ৫ই আগস্টের পর থেকেই বাড়ির দিকে অনেকের কুদৃষ্টি পড়েছে বলে পরিবারটি জানান।\nআতিকের চাচাতো ভাইয়ের স্ত্রী বন্যা আক্তার জানান, মায়ের ইচ্ছে পূরণ করতেই ডুপ্লেক্স ভবনটি করেছে। এই ভবন করতে অনেক কষ্ট হয়েছে।\nঅনুসন্ধানে জানা গেছে, আতিকুর রহমান সপ্তম শ্রেণি পর্যন্ত লেখাপড়া করেছে। একসময় এলকায় বেবিট্যাক্সি চালাতো। তার বাবা মৃত রিহাজ উদ্দিনও একসময় সড়ক বিভাগে পিয়ন ছিলেন। এ বিষয়ে সত্যতা স্বীকার করেন পরিবার। আতিকুর যখন সড়ক বিভাগে গাড়িচালকের চাকরিতে যোগ  দেন তখন তার বাড়িতে চারচালা টিনের ঘর ছিল। তবে অভাব অনটন বলতে যেটা বোঝায় সেটা পরিবারে ছিল না। \nসড়ক বিভাগের চাকরি পাওয়ার পরপরই তার ভাগ্য খুলে যায়। গাড়িচালক হলেও এলাকায় মর্যাদা বেড়ে যায় ওবায়দুল কাদেরের স্ত্রীর গাড়িচালক হওয়ায়। গাড়িচালকের পাশাপাশি তার প্রধান ব্যবসা ছিল ইট সাপ্লাইয়ের। সিংগাইর উপজেলার কয়েকটি ইটভাটার সঙ্গে তার ব্যবসায়িক লেনদেন ছিল। সড়ক বিভাগের রাস্তাঘাট তৈরিতে একটি অংশের ইটের জোগান দিতেন গাড়িচালক আতিকুর রহমান। একসময় সড়ক বিভাগের  ইঞ্জিনিয়ারের সঙ্গে সখ্যতায় সড়ক বিভাগে ইটের জোগান দিতেন। তখন থেকেই টাকার উৎস খুঁজে পান  আতিক। ১৮ হাজার টাকা বেতনে স্ত্রী-সন্তানদের নিয়ে বসবাস করেন ঢাকা শহরে।\nইট ব্যবসার পাশাপাশি ঢাকায় দুটি অত্যাধুনিক পুরুষ পার্লার ব্যবসা এবং পিসি’র (খাবার) ব্যবসাসহ নামে বেনামে আরও ব্যবসা রয়েছে।\nসড়ক বিভাগের চাকরির সুবাধে বিভিন্ন তদবির বাণিজ্যের সঙ্গে আতিক জড়িত বলে এলাকার মানুষজন জানিয়েছেন। যার কারণে আওয়ামী লীগের সময় তিনি অর্থবিত্তের মালিক হয়েছেন। \nবিভিন্ন সূত্রে জানা যায়, বিগত কয়েকটি স্থানীয় নির্বাচনেও মনোনয়ন বাণিজ্যের সঙ্গে আতিক জড়িত ছিল।\nতাছাড়া করোনাকালীন সময় যখন সারা দেশ স্থবির ছিল এবং যানবাহন চলাচলে বাধা-নিষেধ ছিল তখন সড়ক মন্ত্রী ও তার স্ত্রী প্রভাব খাটিয়ে সিংগাইর থেকে প্রতিদিন ইটের গাড়িগুলো ঢাকায় আনা-নেয়া করতে গাড়িপ্রতি ৫ হাজার টাকা করে বখরা নিতো বলে অভিযোগ রয়েছে। তখন বিভিন্ন ইটভাটার মালিকেরা আতিকের শরণাপন্ন হতো।",
        "author": "স্টাফ রিপোর্টার, মানিকগঞ্জ থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মানিকগঞ্জে কাদেরপত্নীর গাড়িচালকের ডুপ্লেক্স বাড়ি"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:36:14.934500"
    },
    {
        "url": "https://mzamin.com/news.php?news=134464",
        "title": "ভৈরবে আওয়ামী লীগ নেতাসহ আটক ২",
        "image_urls": "https://mzamin.com/uploads/news/main/134464_voi.webp",
        "content": "ভৈরবে বিএনপি’র দলীয় কার্যালয় ভাঙচুর ও ছাত্র আন্দোলনে হামলায় আহতের ঘটনার অভিযোগে সাবেক প্রয়াত রাষ্ট্রপতি আলহাজ মো. জিল্লুর রহমানের একান্ত সচিব সাখাওয়াত উল্লাহ ও উপজেলা স্বেচ্ছাসেবক লীগ সভাপতি আব্দুল হেকিম রায়হানকে গ্রেপ্তার করেছে র‌্যাব-১৪ সিপিসি-২ ভৈরব ক্যাম্পের সদস্যরা। গতকাল সকালে তাদের আদালতের মাধ্যমে কারাগারে প্রেরণ করা হয়েছে। আটককৃতরা হলেন, পৌর শহরের ভৈরবপুর উত্তর পাড়া এলাকার মৃত শহিদুল্লাহ মিয়ার ছেলে সাখাওয়াত উল্লাহ (৫২)। তিনি সাবেক যুব ও ক্রীড়া মন্ত্রী ও সাবেক বিসিবি’র সভাপতি নাজমুল হাসান পাপনের উপদেষ্টা এবং ভৈরব উপজেলা আওয়ামী লীগের সহ-সভাপতি। অপর জন ভৈরব পৌর শহরের ভৈরবপুর দক্ষিণ পাড়া এলাকার মৃত আব্দুল রহিম মিয়ার ছেলে আব্দুল হেকিম রায়হান (৫২)। তিনি উপজেলা স্বেচ্ছাসেবক লীগ সভাপতি। \nএর আগে বৈষম্যবিরোধী ছাত্রদের ওপর হামলা ও বিএনপি’র দলীয় কার্যালয় ভাঙচুরের ঘটনায় সেনাবাহিনী, পুলিশ ও র?্যাবের যৌথ অভিযানে একই মামলায় এজাহারভুক্ত আরও ১৪ জন ও অজ্ঞাত ৪ জন নেতাকে আটক করা হয়েছে।\n \nভৈরব র?্যাব ক্যাম্প স্কোয়াড কমান্ডার এএসপি মো. শহিদুল্লাহ বলেন, গত ১৯শে জুলাই সাখাওয়াত উল্লাহ ও আব্দুল হেকিম রায়হানসহ অন্য আসামিরা বেআইনিভাবে রামদা, কিরিচ, বল্লম, লোহার রড, হকিস্টিক, পেট্রোল বোমা, ককটেলসহ বিভিন্ন অস্ত্রে সজ্জিত হয়ে বৈষম্যবিরোধী ছাত্রদের ওপর হামলা ও বিএনপি’র দলীয় কার্যালয়ে ভাঙচুর করে। এ ঘটনায় আহত মামুন মিয়া, বিএনপি’র নেতা রুবেল মিয়া ও আলম সরকার বাদী হয়ে ভৈরব থানায় ও আদালতে পৃথক তিনটি মামলা দায়ের করেন। গোপন সংবাদের ভিত্তিতে র?্যাবের বিশেষ অভিযানে ডিএমপি’র ধানমণ্ডি থানা এলাকা থেকে সাবেক প্রয়াত রাষ্ট্রপতি জিল্লুর রহমানের একান্ত সচিব আওয়ামী লীগ নেতা সাখাওয়াত উল্লাহ ও উপজেলা স্বেচ্ছাসেবক লীগ সভাপতি আব্দুল হেকিম রায়হানকে গ্রেপ্তার করা হয়েছে। এ বিষয়ে তিনি আরও বলেন, বৈষম্যবিরোধী আন্দোলনে দেশীয় অস্ত্রসহ বিএনপি’র অফিস ভাঙচুরের ঘটনায় সাখাওয়াত উল্লাহ ও আব্দুল হেকিম রায়হান জড়িত ছিল বলে স্বীকার করেছেন। এজাহার নামীয় ও ঘটনায় জড়িত বাকি আসামিদের গ্রেপ্তারের অভিযান অব্যাহত রয়েছে। আটককৃত ২ জনকে ভৈরব থানায় হস্তান্তর করা হয়েছে।",
        "author": "ভৈরব (কিশোরগঞ্জ) প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভৈরবে আওয়ামী লীগ নেতাসহ আটক ২"
        ],
        "news_subcategory": "general",
        "news_type": "national",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:36:27.099691"
    },
    {
        "url": "https://mzamin.com/news.php?news=125055",
        "title": "৩ হাজার অবৈধ শ্রমিক দেশে পাঠালো মালদ্বীপ",
        "image_urls": "https://mzamin.com/uploads/news/main/125055_mal.webp",
        "content": "মালদ্বীপে অবৈধভাবে কর্মরত ও ব্যবসা পরিচালনার দায়ে তিন হাজারেরও বেশি অভিবাসীকে নির্বাসিত করেছেন দেশটির বর্তমান প্রশাসন। যার বেশিরভাগই ছিল প্রবাসী বাংলাদেশী, যাদের বৈধ কোনো কাগজপত্র ছিলোনা। বুধবার (২৮, আগস্ট) দেশটির ইমিগ্রেশন কন্ট্রোলার জেনারেল মোহাম্মদ শাম্মান ওয়াহেদের বরাত দিয়ে স্থানীয় গণমাধ্যম পিএসএম-এর প্রতিবেদনে এই তথ্য জানানো হয়।\nঅবৈধভাবে কর্মরত ও কাজের ভিসায় এসে ব্যবসা পরিচালনার দায়ে এই পর্যন্ত প্রায় ৩ হাজারেরও বেশি প্রবাসীকে দেশে ফেরত পাঠিয়েছেন মালদ্বীপ সরকার।যারা পুনরায় কাজের ভিসায় আর দেশটিতে প্রবেশ করতে পারবেনা। এছাড়াও দেশটিতে প্রতিদিনই চলছে অবৈধ অভিবাসীদের ধরতে সাঁড়াশি অভিযান।\nবৈধ পাস বা পারমিট ছাড়া কাজ ও ব্যাবসা করা এবং বৈধ ভ্রমণ ভিসা নেই এমন অভিবাসীদের বিষয়ে তথ্য এবং স্থানীয় জনসাধারণের দেওয়া সন্ধানের ভিত্তিতে গোটা মালদ্বীপের হটস্পটগুলোতে অপারেশন কুরাঙ্গি বা বায়োমেট্রিক শনাক্তকরণ পদ্ধতির মতো বিভিন্ন নামে অভিযান চালিয়ে প্রতিদিনই বাংলাদেশি সহ বিভিন্ন দেশের প্রবাসীদের আটক করছে দেশটির ইমিগ্রেশন।\nমালদ্বীপ সরকারের দেওয়া এত সুযোগ সত্ত্বেও দেশটিতে বর্তমানে থাকা প্রায় দেড় লাখ বাংলাদেশিদের মধ্যে যারা অবৈধভাবে বসবাস এবং ব্যবসা করছেন তারা অতিদ্রুত বৈধতা না নিলে,নানা জটিলতায় মালদ্বীপ থেকে দেশে ফিরতে পারে এর অর্ধেকেরও বেশি প্রবাসী বাংলাদেশি, যার প্রভাব পড়তে পারে রেমিট্যান্সেও!\nদেশটির কন্ট্রোলার জেনারেল বলেন, বর্তমান সরকার ক্ষমতায় আসার পর থেকে চলতি বছরের (২৫ আগস্ট) পর্যন্ত, মালদ্বীপ থেকে মোট তিন হাজার ৩২২ জন অভিবাসীকে দ্রুত নির্বাসিত করা হয়েছে।তিনি উল্লেখ করেন,যা গত বছরের একই সময়ের তুলনায় চলতি বছরে নির্বাসিত অভিবাসীর সংখ্যা বৃদ্ধি পেয়েছে ৬৪ দশমিক ৩ শতাংশ।\nএছাড়া দেশটির স্বরাষ্ট্রমন্ত্রণালয় ও ইমিগ্রেশন কন্ট্রোলারের যৌথ অভিযানের ফলে অবৈধ ব্যাবসা এবং খাদ্য উৎপাদন কার্যক্রমের সাথে জড়িত বেশ কিছু অভিবাসীকে বর্তমানে আটক করা হয়েছে। যারা দেশটির খাদ্য নিরাপত্তার মান পূরণ করতে ব্যর্থ হয়েছেন। এসব ব্যবসায়ীদেরও দ্রুত নিজ নিজ দেশে ফেরত পাঠানোর চেষ্টা চলছে বলেও জানান প্রতিবেদনটি।\nঅবৈধ অভিবাসন মোকাবেলার উদ্যোগটি চলতি বছরের জুলাই মাসে দেশটির মন্ত্রিপরিষদে উপস্থাপিত হলো যা পরবর্তীতে রাষ্ট্রপতি দারা অনুমোদিত হয়। এতে বলা হয় স্থানীয় নাগরিকদের দৃষ্টিভঙ্গির সাথে সামঞ্জস্য রেখে রাষ্ট্রপতি ডক্টর মোহাম্মদ মুইজ্জ এই উদ্যোগ নিয়েছেন",
        "author": "মালদ্বীপ প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "৩ হাজার অবৈধ শ্রমিক দেশে পাঠালো মালদ্বীপ"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-29T16:07:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:36:39.648981"
    },
    {
        "url": "https://mzamin.com/news.php?news=130749",
        "title": "তাপসী তাবাসসুম, সেট-রিসেট বাটন",
        "image_urls": "https://mzamin.com/uploads/news/main/130749_Untitled-2.webp",
        "content": "১. ইউরোপের কোনো এক দেশে এক বাংলাদেশি রাষ্ট্রদূতের কাহিনী দিয়েই শুরু করি। দেশের অ্যাম্বাসি তো নয়, যেন দলীয় কার্যালয়। বিদেশের মাটিতে সরকারি দলবাজ বাংলাদেশি নাগরিকদের সঙ্গে এমন কোনো দলীয় অনুষ্ঠান নেই যেখানে তিনি উপস্থিত হননি। সরকারি কর্মকর্তার চাইতে দলীয় পরিচয়টাকে তিনি শিল্পের পর্যায়ে নিয়ে যান। হঠাৎ একদিন দেখি বাংলাদেশের প্রধানমন্ত্রীর ইউরোপের এদেশ সফরে ওনার শাড়ির সাথে ম্যাচ করে এই রাষ্ট্রদূত একই রঙের শাড়ি পড়েছেন। ৫ আগস্টের পট পরিবর্তনের পরের দিনেই দেখি ফেসবুকে স্ট্যাটাস দিয়ে তিনি নতুন সরকারের প্রতি আনুগত্য প্রকাশ করেছেন। তবে তার সে আনুগত্য নতুন সরকার গ্রহণ করেনি। রাষ্ট্রদূতের চাকরি হারিয়েছেন। তাকে ঢাকায় পররাষ্ট্র দপ্তরের অফিসে ফিরিয়ে নেয়া হয়েছে। সবকিছু সেট করা ছিল। হয়তো এই রাষ্ট্রদূত কখনো চিন্তাও করতে পারেননি যে একদিন রিসেট বাটনে ক্লিক পড়তে পারে।\n ২. বহুল আলোচিত নীলফামারীর নির্বাহী ম্যাজিস্ট্রেট তাপসী তাবাসসুম ঊর্মির ফেসবুক স্ট্যাটাস এবং পরবর্তীতে দেয়া বক্তব্য শুনে সকলের মতো আমিও অবাক হয়েছি। সরকারি পদে থেকে সরকারের বিরুদ্ধে সরাসরি বক্তব্য দেয়ার এ দুঃসাহস তিনি কোথায় পেলেন? গণ-আন্দোলনের মাধ্যমে আসা বর্তমান সরকার প্রধানকে নিয়ে হাসি-মশকরা (কাউন্টডাউন শুরু হয়ে গেছে মহাশয়) করার দুঃসাহস এই নির্বাহী ম্যাজিস্ট্রেট কীভাবে পেলেন?\n ৩. তাপসীদের সংখ্যা অনেক। কেউ কেউ ঘাপটি মেরে বসে আছেন। কারো কারো উপর রিসেট বাটন ক্লিক করা হয়েছে। কেউ কেউ সেট বাটন নিয়ে রিসেট বাটনে ক্লিক পড়ার ভয়ে আছেন।\n ৪. নিকট অতীতে বিশ্ববিদ্যালয়গুলোতে ভিসি নিয়োগ দেয়ার পর সেই রাজনৈতিক উপাচার্যরা প্রকাশ্যে রাজনৈতিক বক্তব্য এবং কার্যকলাপে অংশ নিয়েছেন। নিয়োগ পাওয়ার পর অনেকেই দলীয় স্লোগান দিয়ে পার্টি দিয়েছেন। তাদের ব্যাপারে আগের সরকার যেহেতু কোনো পদক্ষেপ নেয়নি, তাদেরকে থামানোর ব্যবস্থা করেনি, তাই তাপসীদের সংখ্যা বেড়েছে। কিন্তু উনাদের খেয়াল নেই যে দলীয় সরকারের মৃত্যু হয়েছে। সরকারি দায়িত্বে থেকে দলবাজ লোকদের মতো কথা বললে তাদেরকে পরিণতি ভোগ করতে হবে। তাদের অবস্থান যে রিসেট বাটনে পড়ে ছিন্ন ভিন্ন হয়ে যেতে পারে সেই হুঁশজ্ঞান সম্ভবত হারিয়ে ফেলেছেন।\nতাপসী তাবাসসুম- অসংলগ্ন আচরণ \n \n৫. কথা হচ্ছে যে নির্বাহী ম্যাজিস্ট্রেটের মতো একটি পদে থেকে সরকারকে নিয়ে হাসি মশকরা করা  এবং হুমকি-ধামকি দেয়া কি সরকারি চাকরির শর্তগুলো ভঙ্গ করেছে? অবশ্যই করেছে। সরকারের সমালোচনা করতে চাইলে, সরকারি চাকরি থেকে ইস্তফা দিয়ে যা ইচ্ছে বলুন। কিন্তু সরকারি চেয়ারে বসে সরকারের সমালোচনা করা শুধু অন্যায় নয় বরং অনৈতিকও বটে।\n৬. তাপসী তাবাসসুমকে প্রথমে ওএসডি করা হয়েছে। পরে সাময়িক বরখাস্ত করা হয়েছে। তার বিরুদ্ধে তদন্ত চলছে। অতীত ইতিহাস বলে এই তদন্ত হয়তোবা কখনো শেষ হবে না। সকলের অগোচরে হঠাৎ করেই তাকে কোথাও হয়তো পোস্টিং দেয়া হবে। অতীতে তাই হয়েছে। আবার কি তাই হবে? রিসেট বাটনে চাপ না দিলে তাপসীরা থামবেন না। এ বাটনে চাপ দেয়ার এখনই সময়। তা না হলে অনেক দেরি হয়ে যাবে।\n৭. ভালো কথা, কেউ কেউ বলছেন তাপসী তাবাসসুম ইউরোপ বা আমেরিকার কোনো দেশের রাজনৈতিক আশ্রয় পাবার ভিত্তি তৈরি করছেন। আমি অবাক হবো না যদি হঠাৎ করে ইউরোপ বা আমেরিকার কোনো দেশে তাপসীকে রাজনৈতিক আশ্রয় প্রার্থনা করতে দেখি। পাসপোর্টের  রিসেট বাটনে চাপ দিন। না হলে হঠাৎ করে দেখবেন উনি বিদেশে বসে স্ট্যাটাস লিখছেন- ড. ইউনূসের বিরুদ্ধে। নতুন বাংলাদেশের বিরুদ্ধে। আগস্ট বিপ্লবের বিরুদ্ধে।\n \nলেখক- সাবেক  সরকারি কর্মকর্তা (বিসিএস স্বাস্থ্য)\n কনসালটেন্ট সাইক্রিয়াট্রিস্ট, যুক্তরাজ্য\n সাবেক পুলিশ সার্জন, যুক্তরাজ্য পুলিশ\n alijahanbd@gmail.com\n ",
        "author": "যুক্তরাজ্য থেকে ডাঃ আলী জাহান",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "তাপসী তাবাসসুম",
            " সেট-রিসেট বাটন"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-08T10:25:00",
        "updated_date": "10:56:00",
        "source": "দৈনিক মানবজমিন",
        "last_scraped": "2024-11-06T17:36:52.320954"
    },
    {
        "url": "https://mzamin.com/news.php?news=133197",
        "title": "অল্প সময়েই নির্বাচনী সংস্কার সম্ভব: আমীর খসরু",
        "image_urls": "https://mzamin.com/uploads/news/main/133197_am.webp",
        "content": "খুব অল্প সময়ের মধ্যেই নির্বাচনী সংস্কার সম্ভব বলে মন্তব্য করেছেন বিএনপির স্থায়ী কমিটির সদস্য আমীর খসরু মাহমুদ চৌধুরী। শনিবার রাজধানীর ইঞ্জিনিয়ারিং ইনস্টিটিউশন মিলনায়তনে এলডিপির কাউন্সিলে অংশ নিয়ে তিনি এ মন্তব্য করেন।\nদ্রুত নির্বাচনের দাবি জানিয়ে আমীর খসরু বলেন, ‘সময় এসেছে নির্বাচনের মধ্য দিয়ে জনগণের সরকার প্রতিষ্ঠিত করার। সুষ্ঠু নির্বাচনের মধ্য দিয়ে গণতান্ত্রিক সরকার প্রতিষ্ঠার বিকল্প নেই। সুষ্ঠু নির্বাচন দিয়ে গণতন্ত্রকে প্রতিষ্ঠা করতে অন্তর্বর্তী সরকারের প্রতি আহ্বান জানাচ্ছি। আর খুব অল্প সময়ের মধ্যেই নির্বাচনী সংস্কার সম্ভব।’\nতিনি বলেন, ‘অনেকেই সংস্কার নিয়ে নতুন নতুন কথা বলছেন, কিন্তু বিএনপির কাছে এসব কিছু নতুন নয়। বিএনপি সংস্কারের বিষয়ে ৩১ দফা অনেক আগেই ঘোষণা করেছে।’\nখসরু বলেন, ‘যে জাতীয় ঐক্যের মাধ্যমে শেখ হাসিনার পতন হয়েছে, তা ধরে রাখতে হবে। ১৫ বছর ধরে দেশে কোনো গণতান্ত্রিক প্রক্রিয়া ছিলো না। এখন সেই সময় এসেছে। দেশের মানুষকে একটি সুন্দর ও নিরপেক্ষ নির্বাচনের মাধ্যমে আবার গণতন্ত্র ফিরিয়ে দিতে হবে। এর কোন বিকল্প নেই।’\nতিনি বলেন, ‘একটি মুক্ত বাংলাদেশের জন্য যে মুক্তিযুদ্ধ হয়েছিলো, সেই মুক্ত বাংলাদেশে বসবাস করার আবার একটা স্বপ্ন আমাদের মনে জেগেছে। শেখ হাসিনার পালিয়ে যাওয়ার পরে বাংলাদেশের মানুষের মনোজগতের পরিবর্তন এসেছে। মানুষের আকাঙ্ক্ষা জেগেছে। মানুষের নতুন ভাবনা জেগেছে। আগামীর বাংলাদেশকে এগিয়ে নিতে হলে আমাদের এই জাতীয় ঐক্য অটুট রাখতে হবে। এই জাতীয় ঐক্যের মাধ্যমে আমাদের গন্তব্য সুদূর করতে হবে। সেই গন্তব্যস্থলটা কোথায়? সেই গন্তব্যস্থল হচ্ছে বাংলাদেশের মানুষের মালিকানা তাদের কাছে ফিরিয়ে দেয়া।’\nবিএনপির এই স্থায়ী কমিটির সদস্য বলেন, ‘এই ১৫ থেকে ১৬ বছর ধরে দেশে জনগণের কোনো ক্ষমতা ছিলো না। আওয়ামী সরকার মানুষের ভোটাধিকার প্রয়োগ থেকে তাদেরকে বঞ্চিত করেছে। এখন সময় এসেছে জনগণের মালিকানা ফিরিয়ে দেয়ার। অর্থাৎ ভোটাধিকার প্রয়োগ করার সার্বিক ব্যবস্থার মাধ্যমে জনগণকে তাদের মালিকানা ফিরিয়ে দিতে হবে। শেখ হাসিনা বাংলাদেশের প্রতিষ্ঠানগুলো ধ্বংস করে দিয়েছেন, বাংলাদেশের অবকাঠামোগুলো ধ্বংস করে দিয়েছেন, রাজনৈতিক অবকাঠামো ধ্বংস করেছেন-সেগুলো আমাদেরকে একতাবদ্ধ হয়েই সংস্কার করতে হবে।’",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অল্প সময়েই নির্বাচনী সংস্কার সম্ভব: আমীর খসরু"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T16:33:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:37:04.297832"
    },
    {
        "url": "https://mzamin.com/news.php?news=134406",
        "title": "  হিন্দি সিনেমা বাংলায় ডাবিং করে প্রদর্শনের দাবিতে আইনি নোটিশ",
        "image_urls": "https://mzamin.com/uploads/news/main/134406_hind.webp",
        "content": "দেশীয় হলগুলোতে ভারতীয় হিন্দি সিনেমা বাংলা ভাষায় ডাবিং করে প্রদর্শনের দাবিতে আইনি নোটিশ পাঠানো হয়েছে। গতকাল তথ্য মন্ত্রণালয়ের সচিব, প্রতিরক্ষা মন্ত্রণালয়ের সচিব, বাংলাদেশ ফিল্ম সার্টিফিকেশন বোর্ডের সচিব এবং বাংলাদেশের চলচ্চিত্র শিল্পী সমিতির সম্পাদককে রেজিস্ট্রি ডাকযোগে এই নোটিশ পাঠান সুপ্রিম কোর্টের আইনজীবী মো. মাহমুদুল হাসান। নোটিশে বলা হয়, নিয়মিতভাবে বাংলাদেশের সিনেমা হলগুলোতে ভারতীয় সদ্য নির্মিত হিন্দি সিনেমাগুলো মুক্তি পেতে থাকে তাহলে এটা বাংলাদেশের সর্বস্তরের জনগণের মধ্যে উদ্দীপনা সৃষ্টি করবে এবং হিন্দি ভাষার প্রতি আগ্রহ বাড়তে থাকবে। এভাবে বাংলাদেশের জনগণ তাদের দৈনন্দিন জীবনে হিন্দি ভাষা চর্চা শুরু করবে এবং হিন্দি ভাষায় অভ্যস্ত হয়ে উঠবে। নোটিশে আরও বলা হয়, হিন্দি ভাষা বাংলাদেশের সার্বভৌমত্বের জন্য হুমকিস্বরূপ। সে কারণে ভারতের হিন্দি সিনেমাগুলো বাংলাদেশে মুক্তি দেয়ার ক্ষেত্রে বাংলা ভাষায় ডাবিং করে মুক্তি দিতে হবে?। ডাবিংয়ের ক্ষেত্রে অবশ্যই বাংলাদেশ চলচ্চিত্র শিল্পী সমিতির সদস্য অভিনেতা ও অভিনেত্রীদের কণ্ঠ ব্যবহার করতে হবে। নোটিশ পাওয়ার ৩ দিনের মধ্যে ভারতীয় হিন্দি সিনেমা বাংলা ভাষায় ডাবিং করে বাংলাদেশের সিনেমা হলগুলোতে প্রদর্শনের জন্য যথাযথ ব্যবস্থা নিতে অনুরোধ করা হয়েছে। অন্যথায় এ বিষয়ে ব্যবস্থা নিতে মহামান্য হাইকোর্টে রিট পিটিশন দায়ের করা হবে বলেও নোটিশে জানানো হয়েছে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  হিন্দি সিনেমা বাংলায় ডাবিং করে প্রদর্শনের দাবিতে আইনি নোটিশ"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:37:15.646884"
    },
    {
        "url": "https://mzamin.com/news.php?news=127036",
        "title": "মাইজিপি অ্যাপ’র জন্য এশিয়ান টেকনোলজি অ্যাওয়ার্ড ২০২৪ পেলো গ্রামীণফোন",
        "image_urls": "https://mzamin.com/uploads/news/main/127036_Gp.webp",
        "content": "এশিয়ান টেকনোলজি অ্যাওয়ার্ড ২০২৪ পেলো দেশের শীর্ষ টেলিযোগাযোগ সেবাদানকারী প্রতিষ্ঠান গ্রামীণফোন। 'ডিজিটাল-টেলিযোগাযোগ' ক্যাটাগরিতে ‘মাইজিপি’ অ্যাপ- এর জন্য এই স্বীকৃতি পেয়েছে অপারেটরটি। এই স্বীকৃতি দেশজুড়ে ডিজিটাল অভিজ্ঞতাকে রূপান্তরিত করতে এবং অ্যাপের মাধ্যমে নিত্য প্রয়োজনীয় সব ডিজিটাল সেবাকে হাতের মুঠোয় আনতে মাইজিপি -এর ভূমিকাকে তুলে ধরে।\nএশিয়ান টেকনোলজি অ্যাওয়ার্ড এশিয়ার আয়োজক হচ্ছে এশিয়ান বিজনেস রিভিউ, যারা এশিয়াজুড়ে বিভিন্ন খাতে প্রযুক্তিনির্ভর উদ্ভাবনকে স্বীকৃতি দেয়। প্রযুক্তি ও ডিজিটাল রূপান্তরের ক্ষেত্রে নিজ নিজ খাতে নেতৃত্বদানকারী প্রতিষ্ঠানগুলোকে সম্মাননা জানাতেই এই অ্যাওয়ার্ড।\nমাইজিপি অ্যাপটি ৩ কোটির বেশি স্মার্টফোনে ইনস্টল করা হয়েছে। গ্রামীণফোনের সেবা গ্রহণের ধারায় যুগান্তকারী পরিবর্তন এনেছে মাইজিপি। এই অ্যাপটির মাধ্যমে অ্যাকাউন্ট ম্যানেজমেন্ট, সার্ভিস কাস্টমাইজেশন এবং তাৎক্ষণিক নোটিফিকেশনসহ নিরবচ্ছিন্নভাবে বেশ কয়েকটি ফিচার উপভোগের সুযোগ পাচ্ছেন গ্রাহকরা। এক ট্যাপে বিল পরিশোধ থেকে শুরু করে বিনোদনমূলক কন্টেন্ট উপভোগের সুযোগ রয়েছে অ্যাপটিতে। গ্রামীণফোনের ৯৯ শতাংশ সেবাই এখন মাইজিপিতে পাওয়া যায়, যা অ্যাপটিকে দেশের বৃহত্তম সেলফ সার্ভিস অ্যাপে পরিণত করেছে। এই অ্যাপটির মাধ্যমে ডেটা ব্যালেন্স ছাড়া লেনদেন এবং মোবাইল ফিন্যান্সিয়াল পার্টনারদের সহযোগিতায় জরুরি ব্যালেন্স সেবা গ্রহণ করতে পারেন গ্রাহকরা।\nমাইজিপি’কে ওয়ান-স্টপ সল্যুশনে পরিণত করার লক্ষ্যে গ্রাহকদের পরিবর্তিত চাহিদা অনুযায়ী প্রতিনিয়ত অ্যাপটিকে আরো সমৃদ্ধ করা হচ্ছে। অ্যাপটি হয়ে উঠছে আরো সহজ, সুবিধাজনক ও গ্রাহকদের দৈনন্দিন জীবনের উপযোগী। করোনা মহামারি চলাকালীন শিক্ষার্থীরা যাতে নির্বিঘ্নে পড়াশোনা চালিয়ে যেতে পারেন তাই অনলাইন ক্লাসের জন্য লাইভ স্ট্রিমিংয়ের ব্যবস্থা করেছিল অ্যাপটি। এছাড়া বিনোদনের জন্য জনপ্রিয় প্ল্যাটফর্ম হয়ে উঠেছে মাইজিপি। ১০টি’র বেশি ওটিটি প্ল্যাটফর্মের সাথে অংশীদারিত্বের ভিত্তিতে ক্রিকেট বিশ্বকাপসহ লাইভস্কোর আপডেট এবং গুরুত্বপূর্ণ খেলাগুলো সরাসরি দেখার সুযোগ করে দিচ্ছে মাইজিপি।\nঅত্যাধুনিক ক্লাউড-নেটিভ আর্কিটেকচারের মাধ্যমে মাইজিপি অ্যাপ প্রতি সেকেন্ডে ৮ হাজার লেনদেন প্রক্রিয়াকরণ করতে পারে। যার ফলে প্রতি মাসে ২ কোটির বেশি সক্রিয় গ্রাহকদের লেনদেন সংক্রান্ত সেবা প্রদান করা সম্ভব হচ্ছে। মাইজিপির নতুন সংস্করণ ৫.০ হয়ে উঠেছে আরো সহজ ও ব্যবহারবান্ধব। হাজার হাজার গ্রাহকদের মতামতের ভিত্তিতে অ্যাপটিকে আরো গ্রাহকবান্ধব করা হয়েছে।\nগ্রামীণফোনের চিফ ডিজিটাল অফিসার (সিডিও) সোলায়মান আলম বলেন, \"এশিয়ান টেকনোলজি এক্সেলেন্স অ্যাওয়ার্ড পেয়ে আমরা অত্যন্ত আনন্দিত। এই স্বীকৃতি ডিজিটাল উদ্ভাবন এবং গ্রাহককেন্দ্রিক সেবা প্রদানে আমাদের অঙ্গীকারকে প্রতিফলিত করে। মাইজিপি শুধুই একটি বিক্রয় এবং পরিষেবানির্ভর অ্যাপ নয়। এটি এমন একটি প্ল্যাটফর্ম যা গ্রাহকদের ক্ষমতায়ন করে এবং সেবা প্রদান ও প্রযুক্তিগত উকর্ষের দিক থেকে এক নতুন মানদণ্ডে পরিণত হয়েছে। উদ্ভাবন অব্যাহত রাখতে ও সেবার উন্নয়নে এই পুরস্কার আমাদের অনুপ্রাণিত করবে। গ্রাহকদের জন্য সত্যিকারভাবে প্রয়োজনীয় ডিজিটাল সেবা প্রদানের ক্ষেত্রেও এ পুরষ্কার উৎসাহ দেবে।\nগ্রামীণফোনের চিফ ইনফরমেশন অফিসার (সিআইও) নিরঞ্জন শ্রীনিবাসন বলেন, “এশিয়ান টেকনোলজি অ্যাওয়ার্ডটি পাওয়ায় আমরা গর্বিত। প্রযুক্তির মাধ্যমে গ্রাহক অভিজ্ঞতা সমৃদ্ধ করার ক্ষেত্রে আমাদের প্রচেষ্টার প্রতিফলন এই অ্যাওয়ার্ডটি। গ্রাহকদের প্রয়োজনকে কেন্দ্রে রেখে মাইজিপি অ্যাপটি সম্পূর্ণরূপে বাংলাদেশে স্থানীয় মেধাবীদের দ্বারা ডেভেলপ করা হয়েছে। কোটি মানুষের কাছে নিত্য প্রয়োজনীয় টুল হয়ে উঠেছে মাইজিপি অ্যাপ এবং বাংলাদেশে এমন রূপান্তর আনতে পেরে আমরা গর্বিত। নিরবচ্ছিন্ন সেবার মাধ্যমে গ্রাহকদের ক্ষমতায়নে নতুন নতুন সেবা আনতে আমরা সংকল্পবদ্ধ।”\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মাইজিপি অ্যাপ’র জন্য এশিয়ান টেকনোলজি অ্যাওয়ার্ড ২০২৪ পেলো গ্রামীণফোন"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-09-11T18:48:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:37:27.339725"
    },
    {
        "url": "https://mzamin.com/news.php?news=132480",
        "title": "রক্তে ক্যাফেইনের পরিমাণ শরীরের চর্বি এবং ডায়াবেটিসের ঝুঁকিকে প্রশমিত করে",
        "image_urls": "https://mzamin.com/uploads/news/main/132480_cafain.webp",
        "content": "আপনার রক্তে ক্যাফেইনের মাত্রা শরীরের চর্বির পরিমাণকে প্রভাবিত করতে পারে, এটি এমন একটি ফ্যাক্টর যা আপনার টাইপ টু ডায়াবেটিস এবং কার্ডিওভাসকুলার রোগের ঝুঁকি নিয়ন্ত্রণে সাহায্য করতে পারে। ২০২৩ সালের একটি গবেষণা থেকে জানা গেছে যে-ক্যাফেইনের মাত্রা, বিএমআই এবং টাইপ-২ ডায়াবেটিসের ঝুঁকির মধ্যে সংযোগ রয়েছে। সুইডেনের ক্যারোলিনস্কা ইনস্টিটিউট, যুক্তরাজ্যের বৃস্টল বিশ্ববিদ্যালয় এবং যুক্তরাজ্যের ইম্পেরিয়াল কলেজ লন্ডনের গবেষণা দল বলেছে যে ক্যালোরি-মুক্ত ক্যাফেইনযুক্ত পানীয়গুলি শরীরের চর্বির  মাত্রা কমাতে সাহায্য করে । মার্চ ২০২৩-এ প্রকাশিত গবেষণাপত্রে গবেষকরা লিখেছেন যে, 'উচ্চতর প্লাজমা ক্যাফেইনের ঘনত্ব নিম্ন বিএমআই এবং পুরো শরীরের চর্বির ভরের সাথে যুক্ত ছিল। উচ্চ প্লাজমা ক্যাফেইনের ঘনত্ব টাইপ-২ ডায়াবেটিসের ঝুঁকি কমায়।' \nগবেষণায় বিদ্যমান জেনেটিক ডাটাবেস থেকে সংগৃহীত মাত্র ১০,০০০ জনের কম লোকের ডেটা যুক্ত ছিল। সেই ডেটায় দেখা গেছে, ক্যাফেইন ভেঙে তার সাথে সম্পর্কিত নির্দিষ্ট জিনের বৈচিত্র্যের উপর ফোকাস করে। যেমন CYP1A2 এবং একটি জিন যা এটিকে নিয়ন্ত্রণ করে, যাকে বলা হয় AHR– তারা ক্যাফেইনকে আরও ধীরে ধীরে ভেঙে দেয়, রক্তে বেশিক্ষণ থাকতে সাহায্য করে। মেন্ডেলিয়ান রান্দোমাইজেশন নামে একটি পদ্ধতির ব্যবহার করা হয়েছিল যা, ডায়াবেটিসের মতো অসুস্থতা, শরীরের ভর এবং জীবনধারার কারণগুলির মধ্যে সম্ভাব্য কার্যকারণ সম্পর্ক নির্ধারণ করতে পারে। যদিও ক্যাফেইনের মাত্রা, বিএমআই এবং টাইপ-২ডায়াবেটিসের ঝুঁকির মধ্যে একটি উল্লেখযোগ্য যোগসূত্র ছিল, রক্তে ক্যাফেইনের পরিমাণ এবং অ্যাট্রিয়াল ফাইব্রিলেশন, হার্ট ফেইলিওর এবং স্ট্রোক সহ কার্ডিওভাসকুলার রোগের মধ্যে কোনও সম্পর্ক দেখা যায়নি। শরীরের উপর ক্যাফেইনের প্রভাবগুলি সবক্ষেত্রে  ইতিবাচক নয় তাও মনে রাখা গুরুত্বপূর্ণ,  তবে এই সাম্প্রতিক গবেষণাটি ক্যাফেইন কতটা আদর্শ তা মূল্যায়নের একটি গুরুত্বপূর্ণ পদক্ষেপ। ছোট, স্বল্পমেয়াদী পরীক্ষায় দেখা গেছে যে ক্যাফেইন গ্রহণের ফলে ওজন এবং চর্বি কম হয়, কিন্তু ক্যাফেইন গ্রহণের দীর্ঘমেয়াদী প্রভাব অজানা বলে জানাচ্ছেন গবেষকরা। তারা বলছেন, বিশ্বব্যাপী ক্যাফেইনের ব্যাপক গ্রহণের কথা বিবেচনা করে, এমনকি এর ছোট বিপাকীয় প্রভাবগুলি গুরুত্বপূর্ণ স্বাস্থ্যগত প্রভাব ফেলতে পারে। গবেষণাটি বিএমজে মেডিসিনে প্রকাশিত হয়েছে।\nসূত্র : সায়েন্স এলার্ট",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "রক্তে ক্যাফেইনের পরিমাণ শরীরের চর্বি এবং ডায়াবেটিসের ঝুঁকিকে প্রশমিত করে"
        ],
        "news_subcategory": "general",
        "news_type": "health",
        "media_type": "newspaper",
        "published_date": "2024-10-21T12:55:00",
        "updated_date": "20:37:00",
        "source": "দৈনিক মানবজমিন",
        "last_scraped": "2024-11-06T17:37:38.840779"
    },
    {
        "url": "https://mzamin.com/news.php?news=134211",
        "title": "নারীদের অংশগ্রহণ বড় ফ্যাক্টর হতে পারে যুক্তরাষ্ট্রে নির্বাচনে",
        "image_urls": "https://mzamin.com/uploads/news/main/134211_Untitled-10.webp",
        "content": "যুক্তরাষ্ট্রে কঠিনতম প্রেসিডেন্ট নির্বাচনের বাকি আর মাত্র দু’দিন। কে নির্বাচিত হবেন, কার জয়ের পাল্লা ভারি- তার কিছুই এখন পর্যন্ত আন্দাজ করা যাচ্ছে না। এক্ষেত্রে সেখানকার নারীরা যদি ব্যাপক হারে ভোটকেন্দ্রে উপস্থিত হন এবং ভোট দেন তাহলে ফল কমালা হ্যারিসের পক্ষে যেতে পারে। কারণ, বেশির ভাগ নারীর পছন্দ তিনি। নারীরা যে ব্যাপকহারে ভোট দেবেন তার লক্ষণ দেখা গেছে অ্যারিজোনা ও মিশিগানে। সেখানে আগাম ভোট দিতে দীর্ঘ লাইনে দাড়িয়ে যাচ্ছেন যুবতীরা। তাতে কমালা হ্যারিসের মধ্যে আশার আলো দেখা দিয়েছে। যদি সারাদেশে এভাবে নারীদের উত্থান ঘটে তাহলে ফল তার পক্ষে যেতে পারে।\nঅস্বাভাবিক এক সকালে ইউনিভার্সিটি অব মিশিগানের অ্যান আরবোর ক্যাম্পাসের ভোটকেন্দ্রের বাইরে অবস্থান করছিলেন কয়েক ডজন শিক্ষার্থী। তারা বিশ্ববিদ্যালয়ে পড়েন। প্রতিকূল আবহাওয়া উপেক্ষা করে তারা ভোট দিচ্ছিলেন। তার মধ্যে অন্যতম কিলি গানোং অন্যতম। তিনি তৃতীয় বর্ষের ছাত্রী। কমালা হ্যারিসকে ভোট দিতে পেরে তিনি উদ্বেলিত। তিনি বলেন, কমালা ঠিক ওইরকম একজন নেত্রী যিনি আমার দেশের প্রতিনিধিত্ব করতে পারবেন বলে আমি মনে করি। তার বান্ধবী লোলা নর্ডলিঙ্গার গর্ভপাতের অধিকারের প্রসঙ্গ তুলে বলেন, সব ইস্যুর মধ্যে লিঙ্গ সমতা সবার আগে। একজন নারীর পছন্দের বিষয় হলো যা তার ব্যক্তিগত। এমন সিদ্ধান্ত অন্য কারো পক্ষ থেকে আসা উচিত নয়।\nনির্বাচনের দিনের আগেই এই ক্যাম্পাসের সবাই ভোট নিয়ে আলোচনা করছেন। ২০ বছর বয়সী এই ছাত্রী বলেন, শিক্ষার্থীদের ভোট এই নির্বাচনে অবশ্যই একটি ব্যবধান গড়বে। গণতান্ত্রিক প্রক্রিয়া সম্পর্কে  ২৪ বছর বয়সী ছাত্রী আদ্রিয়ানা পিটি বলেন, প্রচুর পরিমাণ নারীর মধ্যে উত্থান ঘটছে। তার মধ্যে এসব তরুণী, যুবতী হলেন কমালা হ্যারিসের ভোটার। হার্ভার্ড ইনস্টিটিউট অব পলিটিক্সের সাম্প্রতিক এক জরিপ অনুযায়ী, ১৮ থেকে ২৯ বছর বয়সী নারীদের মধ্যে কমালা হ্যারিস সমর্থনের দিক গিয়ে  ৩০ পয়েন্টে এগিয়ে আছেন। কলেজ শিক্ষার্থীদের মধ্যে তিনি ৩৮ পয়েন্টে এগিয়ে আছেন। তবে জাতীয় পর্যায়ে ডনাল্ড ট্রাম্পের সঙ্গে কমালা হ্যারিস সমানে সমান এগিয়ে চলেছেন। মিশিগনের মতো সুইং স্টেটগুলোতে যদি এভাবে তরুণী বা যুবতীরা এগিয়ে আসেন তাহলে ফল ভাল হতে পারে কমালা হ্যারিসের।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "নারীদের অংশগ্রহণ বড় ফ্যাক্টর হতে পারে যুক্তরাষ্ট্রে নির্বাচনে"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T12:34:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:37:49.664455"
    },
    {
        "url": "https://mzamin.com/news.php?news=132128",
        "title": "হেফাজতে ইসলামের নতুন কমিটি গঠন",
        "image_urls": "https://mzamin.com/uploads/news/main/132128_2.webp",
        "content": "হেফাজতে ইসলাম বাংলাদেশ-এর যুক্তরাজ্য শাখার নতুন কমিটি গঠন করা হয়েছে। গত ৬ অক্টোবর ১০১ সদস্য বিশিষ্ট এই কমিটি গঠন করা হয়। মাওলানা আব্দুর রহমান মনোহরপূরী সভাপতি ও মাওলানা গোলাম কিবরিয়াকে জেনারেল সেক্রেটারি করে সারা দেশের বিভিন্ন শহর থেকে নির্বাচিত প্রতিনিধিত্বশীল উলামায়ে কেরামের সমন্বয়ে গঠিত মজলিসে শুরার সভায় সর্বদলীয় ঐক্যমত্যের ভিত্তিতে এই কমিটি গঠিত হয়।\nহেফাজতে ইসলামের কেন্দ্রীয় আন্তর্জাতিক বিভাগের সহ আন্তর্জাতিক সম্পাদক মাওলানা আবদুল কাদির সালেহ, ড. মাওলানা শোয়াইব আহমদ, মাওলানা গোলাম কিবরিয়া ও মাওলানা ফয়েজ আহমদের আহবানে বৃটেনের উলামায়ে কেরাম মজলিসে শুরার এ সভায় যোগদান করেন।\nএর পূর্বে আন্তর্জাতিক বিভাগের সম্পাদকগণ বিভিন্ন শহর সফর করে উলামায়ে কেরামের সাথে মতবিনিময় করে স্থানীয় শুরা প্রতিনিধি ও সমন্বয়ক মনোনীত করেন। হেফাজতে ইসলামের কেন্দ্রীয় সহ আন্তর্জাতিক সম্পাদক অধ্যাপক মাওলানা আবদুল কাদির সালেহ এর সভাপতিত্বে এবং হেফাজতে ইসলামের সহআন্তর্জাতিক বিষয়ক সম্পাদক মাওলানা গোলাম কিবরিয়ার পরিচালনায় অনুষ্ঠিত সভায় উপস্থিত শুরা সদস্যগণ বিস্তারিত আলোচনার মাধ্যমে গোপন ব্যালটে তাঁদের রায় ব্যক্ত করেন এবং গুরুত্বপূর্ণ সব পদ উক্ত বৈঠকেই নির্ধারিত হয়।\nশুরুতেই স্বাগত বক্তব্যে অধ্যাপক মাওলানা আবদুল কাদির সালেহ উপস্থিত সকল শুরা সদস্যগণকে ইসলামি গণজাগরণকে ত্বরান্বিত করার লক্ষ্যে দূরদূরান্তের বিভিন্ন শহর থেকে আগমন করায় ধন্যবাদ জানান। তিনি শাপলা চত্বরে শহীদান, মোদি ও মূর্তি বিরোধী আন্দোলনসহ জুলাই গণ অভূত্থানে শহীদ সকল শহীদানের সর্বোচ্চ মাকাম কামনা করে আওয়ামী সরকারের শাসনামলে সকল গণ হত্যার তদন্ত ও বিচারের জন্য কমিশন গঠনের জন্য সরকারের প্রতি আহ্বান জানান।\nদায়িত্ব গ্রহণকালে হেফাজতের যুক্তরাজ্য শাখার নব নির্বাচিত সভাপতি মুফতি আব্দুর রহমান মনোহরপূরী বলেন, মুসলমানদের ঈমান আকীদা সংরক্ষণ ও দ্বীন ইসলামের মর্যাদা ও স্বার্থবিরোধী সকল ষড়যন্ত্রের বিরুদ্ধে দল মত নির্বিশেষে সকল উলামায়ে কেরাম ও ইসলাম প্রিয় জনগনের ঐক্যবদ্ধ প্লাটফরম হিসেবে কাজ করার অঙ্গীকার ব্যক্ত করেন। পরবর্তীতে গত ৯ অক্টোবর সভায় কমিটির অন্যান্য পদসহ সর্বসম্মতিক্রমে ১০১ সদস্যের পূর্ণাঙ্গ কমিটি গঠিত হয়।",
        "author": "আরিফ মাহফুজ, লন্ডন থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হেফাজতে ইসলামের নতুন কমিটি গঠন"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-10-18T18:05:00",
        "updated_date": "18:08:00",
        "source": "দৈনিক মানবজমিন",
        "last_scraped": "2024-11-06T17:38:01.338289"
    },
    {
        "url": "https://mzamin.com/news.php?news=134345",
        "title": "চট্রগ্রামে বাধার মুখে মেহজাবীন, পোস্ট দিয়ে জানালেন ভালো আছেন",
        "image_urls": "https://mzamin.com/uploads/news/main/134345_Untitled-1.webp",
        "content": "চট্টগ্রাম নগরীর রিয়াজউদ্দিন বাজারে শো-রুম উদ্বোধনে গিয়ে বাধার মুখে পড়েছেন ছোট পর্দার জনপ্রিয় অভিনেত্রী মেহজাবীন চৌধুরী। ‘ব্যবসায়ী-তাওহীদি জনতার ব্যানার’ নামে একদল মানুষের বাধার মুখে সেখানে আর যাননি তিনি। শনিবার (২ নভেম্বর) দুপুরে অভিনেত্রীর নিজ শহরে এ ঘটনা ঘটে। জানা যায়, নগরের রিয়াজউদ্দিন বাজারের আর এস রোডে ‘খুকি লাইফস্টাইল’ নামে একটি ব্র্যান্ড শপ উদ্বোধনের কথা জানিয়ে গত ২৯ অক্টোবর নিজের ভেরিফায়েড ফেসবুক পেজে একটি ভিডিওবার্তা দিয়েছিলেন চট্টগ্রামের মেয়ে মেহজাবীন চৌধুরী। এ সময় চট্টগ্রামের সবার সঙ্গে দেখা হওয়ার সুযোগের কথা বলেন তিনি। তার এই ঘোষণার পর শহরজুড়ে শুরু হয় নানা আলোচনা। মেহজাবীনকে দিয়ে দোকান উদ্বোধনের সিদ্ধান্ত থেকে সরে না আসলে প্রতিরোধ গড়ে তোলার হুঁশিয়ারি দেয়া হয় রিয়াজউদ্দিন বাজার সর্বস্তরের ব্যবসায়ী ও তাওহীদি জনতার ব্যানারে। এই ব্যানারটি রিয়াজউদ্দিন বাজারের ব্যবসায়ীরা নিজেদের ফেসবুক টাইমলাইনে শেয়ার করেন। যেখানে লেখা ছিল, চিত্রনায়িকা মেহজাবিন চৌধুরীকে দিয়ে শোরুম উদ্বোধনের সিদ্ধান্তের তীব্র নিন্দা ও প্রতিবাদ জানাই। শোরুম কর্তৃপক্ষ যদি এই সিদ্ধান্ত থেকে সরে না আসে, ব্যবসায়ী ও তাওহীদি জনতা এর বিরুদ্ধে তীব্র প্রতিরোধ গড়ে তুলবে। খুকি লাইফস্টাইল শোরুমের ব্যবস্থাপক ইমদাদ হোসেন বলেন, অভিনেত্রী মেহবাজীনকে দিয়ে আমাদের শোরুম উদ্বোধনের কথা ছিল। সেই মতো আয়োজনও ছিল। কিন্তু রাজনৈতিক সমস্যার কারণে উনি আসতে পারেননি। ওনাকে ছাড়াই উদ্বোধন অনুষ্ঠান করেছি। এর বেশি কিছু বলতে পারছি না।\nএ বিষয়ে রিয়াজউদ্দিন বাজার বণিক কল্যাণ সমিতির সাবেক সাধারণ সম্পাদক এস এম ইয়াকুব বলেন, খুকি লাইফস্টাইল উদ্বোধনে দাওয়াত পেয়েছিলাম। কাজ থাকায় যেতে পারিনি। ব্যবসায়ী ও তৌহিদী জনতার বাধার মুখে মেহজাবীন উদ্বোধন করতে পারেননি শুনেছি। এদিকে খবরটি সামাজিক মাধ্যমে ছড়িয়ে পড়লে অভিনেত্রীকে উদ্বেগ প্রকাশ করেন তার অনুরাগীরা। এ বিষয়ে মেহজাবীন রাতে একটি ফেসবুক পোস্টে জানান তিনি ভালো আছেন।\nমেহজাবীন লিখেন, আমার সকল বন্ধু-বান্ধব, পরিবার এবং ভক্তদের ধন্যবাদ জানাচ্ছি আমার খোঁজ নেওয়ার জন্য। আমি ইতোমধ্যে ঢাকায় পৌঁছে গেছি এবং নিজের বাসায় আছি, চিন্তার কিছু নেই। চট্টগ্রামে একটি শোরুমের উদ্বোধনী অনুষ্ঠানে গিয়েছিলাম, কিন্তু বিমানবন্দর থেকে শোরুমে যাওয়ার পথে শুনলাম যে নিরাপত্তা সংক্রান্ত কিছু সমস্যা হয়েছে। তাই আয়োজক এবং আমি সিদ্ধান্ত নিয়েছি যে নিরাপত্তার অভাবে আমরা শোরুমে যাবো না। আমরা তখনই গাড়ি ঘুরিয়ে বিমানবন্দরের দিকে ফিরে যাই এবং ঢাকায় ফিরে আসার সিদ্ধান্ত নেই। সবাইকে আবারও ধন্যবাদ আমার খোঁজ নেওয়ার জন্য।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "চট্রগ্রামে বাধার মুখে মেহজাবীন",
            " পোস্ট দিয়ে জানালেন ভালো আছেন"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T10:42:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:38:12.780085"
    },
    {
        "url": "https://mzamin.com/news.php?news=133715",
        "title": "   সরকারকে ব্যর্থ হতে দেয়া যাবে না: তারেক রহমান",
        "image_urls": "https://mzamin.com/uploads/news/main/133715_3.webp",
        "content": "অন্তর্বর্তীকালীন সরকারকে কোনো ভাবেই ব্যর্থ হতে দেয়া যাবে না বলে মন্তব্য করেছেন বিএনপি’র ভারপ্রাপ্ত চেয়ারম্যান তারেক রহমান। তিনি বলেন, এই সরকারের ব্যর্থতা হবে গণতন্ত্রের পক্ষের শক্তির ব্যর্থতা। বাংলাদেশের পক্ষের শক্তির ব্যর্থতা। মাফিয়া সরকারের পতন ঘটানোর পরে এবার আমরা সবাই চূড়ান্ত লক্ষ্যে পৌঁছানোর যাত্রার পথে রয়েছি। যাত্রা পথে কোনো কোনো ক্ষেত্রে আমাদের মধ্যে মতভিন্নতা পরিলক্ষিত হলেও আমাদের প্রত্যেকের লক্ষ্য ও উদ্দেশ্য এক ও অভিন্ন। সেটি হলো একটি বৈষম্যহীন, গণতান্ত্রিক এবং মানবিক বাংলাদেশ প্রতিষ্ঠা করা। সেহেতু নিজেদের মধ্যে ভুল-বোঝাবুঝির অবকাশ আছে বলে বিএনপি মনে করে না। মঙ্গলবার রাজধানীর ইস্কাটনে লেডিস ক্লাবে বিএনপি’র উদ্যোগে শারদীয় দুর্গোৎসব উপলক্ষে এক শুভেচ্ছা বিনিময় অনুষ্ঠানে প্রধান অতিথির বক্তব্যে তিনি এসব কথা বলেন।\nবিএনপি’র ভারপ্রাপ্ত চেয়ারম্যান বলেন, মাফিয়া সরকারের পলায়নের পর তাৎক্ষণিক পরিস্থিতিতে গঠিত অন্তর্বর্তীকালীন সরকারের গঠন প্রক্রিয়া নিয়ে রাজনৈতিক মহল ছাড়াও বর্তমান সরকারের মধ্যেই নানা রকম ব্যাখ্যা ও বিশ্লেষণ চলছে। এই সরকার কেন বর্তমান সংবিধানের অধীনে শপথ নিয়েছে কিংবা বর্তমান সরকার কী বিপ্লবী সরকার? কেউ কেউ এ ধরনের প্রশ্নও তুলছেন। সরকার গঠনের বর্তমান পর্যায়ে এসে, অন্তর্বর্তী সরকারের গঠন প্রক্রিয়া নিয়ে বর্তমানে যে ধরনের প্রশ্ন তোলা হচ্ছে- এ ধরনের বিতর্ক সরকারের গতিশীলতাকে বাধাগ্রস্ত করতে পারে। সরকারকে লক্ষ্যচ্যুত করার কারণ ঘটনাতে পারে। এ কারণে বিএনপি মনে করে রাষ্ট্র পরিচালনার ক্ষেত্রে যে বিষয়গুলো, সরাসরি রাষ্ট্রীয় নিরাপত্তা কিংবা সরাসরি সংবিধানের বিধি-বিধানের সঙ্গে সংশ্লিষ্ট, সেসব বিষয়ে সিদ্ধান্ত নেয়ার ক্ষেত্রে তাড়াহুড়া পরিহার করে, একটি সুনিশ্চিত এবং সুবিবেচিত পদ্ধতি অনুসরণ করা হলে ভবিষ্যতে উত্থাপিত যেকোনো ধরনের জটিল প্রশ্ন কিংবা পরিস্থিতি মোকাবিলাও সহজ হবে।   \nজনগণের রাজনৈতিক এবং অর্থনৈতিক ক্ষমতায়ন নিশ্চিত না হওয়া পর্যন্ত বিএনপি’র চলমান এই আন্দোলন অব্যাহত থাকবে বলেও জানান তারেক রহমান। তিনি বলেন, বর্তমান অন্তর্বর্তীকালীন সরকারকে ব্যর্থ করে দিতে পরাজিত অপশক্তি এবং শাসন-প্রশাসনে থাকা তাদের দোসররা নানা কৌশলে সক্রিয় হয়ে উঠছে। এজন্য এ কারণেই প্রতিটি রাজনৈতিক দলের ভিন্ন ভিন্ন দলীয় কর্মসূচি থাকলেও একটি বিষয় বিএনপিসহ আমরা সবাই একমত। মাফিয়া সরকারের সুবিধাবাদীদের রাষ্ট্রীয় ও সরকারের গুরুত্বপূর্ণ জায়গায় রেখে সরকারের পক্ষে অভীষ্ট লক্ষ্যে পৌঁছানো সহজ নয়। এ কারণে যারা সরকারের রয়েছেন এবং গণতন্ত্রের পক্ষের শক্তি আমরা যারা এই সরকারকে সমর্থন দিচ্ছি, আমাদের প্রত্যেকটি কাজ যথাযথ অগ্রাধিকারভিত্তিক হওয়া অত্যন্ত জরুরি। যাতে পরাজিত অপশক্তি কোনো সুযোগ নিতে না পারে। \nতারেক রহমান বলেন, মাফিয়া সরকারের রেখে যাওয়া ভঙ্গুর রাষ্ট্রকে মেরামত করার জন্য অন্তর্বর্তীকালীন সরকার ইতিমধ্যে বিভিন্ন সংস্কার কার্যক্রম শুরু করেছে। ১৫ বছরের জঞ্জাল ভেদ করে চলমান সংস্কার কার্যক্রম অবশ্যই একটি বিশাল কর্মযজ্ঞ। তবে খেয়াল রাখা জরুরি, এই বিশাল কর্মযজ্ঞ সম্প্রদায় করতে গিয়ে জনগণের প্রতিদিনের দুঃখ ও দুর্দশা লাঘব করা না গেলে- জনগণের রাজনৈতিক এবং অর্থনৈতিক ক্ষমতায়ন নিশ্চিত করার বিষয়টি উপেক্ষিত থাকলে অন্তর্বর্তীকালীন সরকারের সকল সমস্যার কার্যক্রম জনগণের প্রশ্নের মুখে পড়বে। সুতরাং সরকারের কার্যক্রমে অগ্রাধিকার ভিত্তিক এজেন্ডা নির্ধারণ করা অত্যন্ত জরুরি। \nসংখ্যালঘু কিংবা সংখ্যাগুরু একটি শব্দ মাত্র মন্তব্য করে তিনি বলেন, রাষ্ট্র কিংবা সামাজিক নিরাপত্তা নিশ্চিত করতে সংখ্যালঘু কিংবা সংখ্যাগুরু শব্দটি গুরুত্বপূর্ণ কোনো বিষয় নয়। বরং গুরুত্বপূর্ণ বিষয় হচ্ছে, রাষ্ট্র ও সমাজের গণতন্ত্র প্রতিষ্ঠা এবং আইনের শাসন নিশ্চিত করা হয়। রাষ্ট্রে গণতন্ত্র এবং আইনের শাসন না থাকলে হোক সংখ্যালঘু, হোক সংখ্যাগুরু, কেউ কিন্তু নিরাপদ নয়। সুতরাং সংখ্যালঘু কিংবা সংখ্যাগুরু সবার নিরাপত্তা ও অধিকার নিশ্চিত করার লক্ষ্যে গণতন্ত্রের পক্ষে সকল রাজনৈতিক, সামাজিক, সাংস্কৃতিক দল এবং সংগঠনগুলোকে সঙ্গে নিয়ে দেশে গণতন্ত্র ও আইনের শাসন প্রতিষ্ঠাই বিএনপি’র অন্যতম প্রধান অগ্রাধিকার। এই লক্ষ্য অর্জনে দেশে সাম্য, মানবিক মর্যাদা, সামাজিক সুবিচার এবং ভোটের অধিকার প্রতিষ্ঠার স্বার্থেই বর্তমান অন্তর্বর্তীকালীন সরকারের প্রতিও বিএনপি’র নিঃশর্ত সমর্থন রয়েছে।    \nতারেক রহমান বলেন, ছাত্র-জনতার গণঅভ্যুত্থানে মাফিয়া প্রধান দেশ থেকে পালানোর পর দেশে মুসলমান, হিন্দু, বৌদ্ধ এবং খ্রিষ্টানসহ সবাই এখন আয়নাঘরের ভীতিমুক্ত। তবে বিভিন্ন ধর্মীয় স্বার্থগোষ্ঠীকে পুঁজি করে কিংবা তাদেরকে ব্যবহার করে পলাতক স্বৈরাচারের রেখে যাওয়া দোসররা যাতে কোনো ষড়যন্ত্রের জাল বিস্তার করতে না পারে, সে ব্যাপারে আপনাদের এবং আমাদের সকলকে সতর্ক থাকতে হবে। সকলের উদ্দেশ্যে আমাদের বার্তা একটি, ধর্ম যার যার কিন্তু নিরাপত্তা পাওয়ার অধিকার সবার। সুতরাং আপনাদের প্রতি বিনীত আহ্বান, পলাতক স্বৈরাচারের পৃষ্ঠপোষক এবং তাদের দোসরদের কোনো উস্কানিতে দয়া করে পা দেবেন না। কোনো গুজব-গুঞ্জনে দয়া করে কান দেবেন না।    \nদীর্ঘ ১৫ বছর আপনারা মাফিয়া মুক্ত পরিবেশে আজকের এই অনুষ্ঠানটি উদ্‌যাপন করছেন উল্লেখ করে তিনি বলেন, এই বছর বাংলাদেশের কোথাও কোনো অপ্রীতিকর ঘটনা ঘটেনি। বাংলাদেশের পক্ষের শক্তি এভাবেই মিলেমিশে যার যার ধর্মীয় উৎসব, ধর্মীয় আচরণ যথা নিয়মে আতঙ্কমুক্ত পরিবেশে পালন ও উদ্‌যাপন করবেন। প্রতিটি ধর্মের মানুষ তাদের নিজ নিজ ধর্মীয় উৎসব নিশ্চিন্তে ও নিরাপদে উদ্‌যাপন করবেন, এটিই ছিল একটি স্বাভাবিক রীতি। কিন্তু গত ১৫ বছর ধরে মাফিয়া শাসন আমলে দেখেছি, হিন্দু ধর্মাবলম্বীদের উৎসবকে ঘিরে ইচ্ছা করেই সারা দেশে একটা ভীতিকর পরিস্থিতি সৃষ্টির অপচেষ্টা চালানো হতো। গত ১৫ বছরে ধর্মীয় সংখ্যালঘুদের উপরে নির্যাতনের একটাও বিচার করা হয়নি। \nসভাপতির বক্তব্য বিএনপি মহাসচিব মির্জা ফখরুল ইসলাম আলমগীর বলেন, ১৯৭১ সালে স্বাধীনতার পর নতুন সম্ভাবনা শুরু হয়েছে। সেই সময় আওয়ামী লীগের ব্যর্থতার সেই জাতি গঠন করতে পারি নাই। আজকে দীর্ঘ সংগ্রামের পরে নতুন বাংলাদেশ নির্মাণ করার সুযোগ এসেছে। সেইদিকে আমাদের লক্ষ্য রাখতে হবে। এমন কিছু মানুষ আছে যারা বাংলাদেশ নিয়ে চক্রান্ত করছেন। সেই চক্রান্ত আজকে আবার শুরু হয়েছে। সেই চক্রান্ত ছাত্র-জনতা রুখে দিবে।\nস্থায়ী কমিটির সদস্য ড. খন্দকার মোশাররফ হোসেন বলেন, সাবেক প্রেসিডেন্ট জিয়াউর রহমানের কথা ছিল- এদেশে যারা বসবাস করে তাদের পরিচয় হবে বাংলাদেশি। আমাদের বর্তমান নেতা তারেক রহমান বলেছেন রেইবো নেশন চাই। তার পরে বলেছেন, ধর্ম যার যার দেশটা সবাই। এটা আমরা উপলব্ধি করি। আর আপনাদের (হিন্দু) ধর্মেরও শান্তি ও ন্যায়ের কথা বলা হয়েছে। আমাদের ধর্মেও তাই। তাই সবাই মিলে মৌলিক বিশ্বাস প্রতিষ্ঠা করি। \nস্থায়ী কমিটির সদস্য মির্জা আব্বাস বলেন, হিন্দুদের কাছে প্রশ্ন হচ্ছে, সম্প্রতি দেখতে হচ্ছে- মন্দির পাহারা দিতে হবে। কেন? কে মন্দির ভাঙছে। কোনো মুসলমান মন্দির ভাঙতে পারে না। যার মনে ইমান নেই। সেই মন্দির ভাঙতে পারে। সুতরাং আপনারা নিজেদের প্রস্তুত রাখুন। \nস্থায়ী কমিটির সদস্য ড. আব্দুল মঈন খান বলেন, আজকের দিনটি প্রতি বছর ফিরে ফিরে আসে। এই বছরের উৎসবের বিশেষ তাৎপর্য হচ্ছে, ৫ই আগস্ট অসূর পালিয়ে গিয়েছে। সত্যের বিজয় হয়েছে। \nস্থায়ী কমিটির সদস্য আমীর খসরু মাহমুদ চৌধুরী বলেন, বিএনপি কয়েকটি কথা বলে- এরমধ্যে সংখ্যালঘু বলে কিছু আছে সেটা আমরা বিশ্বাস করি না, ধর্ম যার যার রাষ্ট্র সবার, একটা রংধনু রাষ্ট্র গড়তে চাই। এটা জাতীয়তাবাদীর চিন্তার দর্শন। এই কথার উৎস হচ্ছে জাতীয়তাবাদ। এগুলো মৌলিক ভাবনার প্রতিফলন। কিন্তু অনেকে ধর্মকে মূলধন করে নেতা হয়ে যাচ্ছে, তাদের দল লাভবান হচ্ছে। \nমির্জা ফখরুলের সভাপতিত্বে অনুষ্ঠানে বিএনপি নেতা ডা. এজেডএম জাহিদ হোসেন, বরকত উল্লাহ বুলু, নিতাই রায় চৌধুরী, ড. সুকোমল বড়ুয়া, আফরোজা খান রিতা, গণফোরামের সাধারণ সম্পাদক সুব্রত চৌধুরী, বিএনপি নেতা জয়ন্ত কুমার কুণ্ড, অপর্ণা রায় দাস, সুশীল বড়ুয়া, রমেশ দত্ত, দেবাশীষ রায় মধু, বাংলাদেশ হিন্দু-বৌদ্ধ-খ্রিষ্টান কল্যাণ ফ্রন্টের চেয়ারম্যান বিজন কান্তি সরকার, উপদেষ্টা তপন মজুমদার, মহাসচিব তরুণ দে, সিনিয়র যুগ্ম মহাসচিব মিল্টন বৈদ্য, বাংলাদেশ পূজা উদ্‌যাপন পরিষদের সাধারণ সম্পাদক সন্তোষ শর্মা, মহানগর সর্বজনীন পূজা কমিটির সভাপতি জয়ন্ত কুমার দেব, ঢাকেশ্বরী মন্দির পরিচালনা কমিটির সভাপতি শ্রী চিত্ত রঞ্জন মজুমদার, জয় দেব জয়, অশোক তালুকদার, শ্যামল ঘোষ, সত্যজিৎ কুণ্ডু, স্বেচ্ছাসেবক দল নেতা পিন্টু গুহ প্রমুখ বক্তব্য রাখেন। এ ছাড়া অনুষ্ঠানে বাংলাদেশ হিন্দু-বৌদ্ধ-খ্রিষ্টান ঐক্য পরিষদ ও সনাতন ধর্মাবলম্বীর নেতৃবৃন্দরা উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "   সরকারকে ব্যর্থ হতে দেয়া যাবে না: তারেক রহমান"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-29T21:08:00",
        "updated_date": "00:04:00",
        "source": "দৈনিক মানবজমিন",
        "last_scraped": "2024-11-06T17:38:24.891660"
    },
    {
        "url": "https://mzamin.com/news.php?news=116606",
        "title": "‘একটি খুনির সন্ধানে মিতিন’ সদ্য শেষ হল কোয়েল মল্লিকের ছবির শুটিং",
        "image_urls": "https://mzamin.com/uploads/news/main/116606_koyel.webp",
        "content": "আসছে মিতিন মাসি ফ্র্যাঞ্চাইজির নতুন ছবি -'একটি খুনির সন্ধানে মিতিন'। পরিচালক অরিন্দম শীলের এই ছবিতে আবারও মুখ্য ভূমিকায় অর্থাৎ মিতিন মাসির চরিত্রে দেখা যাবে কোয়েল মল্লিককে। সঙ্গে শুভ্রজিৎ দত্ত, অর্জুন চক্রবর্তী, প্রমুখ থাকবেন গুরুত্বপূর্ণ ভূমিকায়। পরিচালক নিজেই ছবির সেটের একাধিক ছবি পোস্ট করেন জানান শেষ হল 'একটি খুনির সন্ধানে মিতিন' ছবির শ্যুটিং তাও ভোর সাড়ে চারটে নাগাদ।\nএই ছবির শ্যুটিংয়ে তাঁর দারুণ অভিজ্ঞতা হয়েছে এত ভালো একটা টিমের সঙ্গে কাজ করার জন্য। তিনি আশাবাদী যে এই ছবি সকলের ভালো লাগবে। এই ছবিতে রয়েছে ভরপুর অ্যাকশন। সেই অ্যাকশন দৃশ্যের শুটিংয়ের সময় হাতও ভেঙে যায় নায়িকার। এক্সরে করার পর হাতে আলনা বোন ফ্র্যাকচার ধরা পড়ে। ডান হাতে প্লাস্টার করতে হয়। সুস্থ হতেই আবার শুটিং ফ্লোরে ফেরেন তিনি। \nঅবশেষে শেষ হল অ্যাকশন, থ্রিলারে ভরপুর 'মিতিন মাসি'র নতুন এই ছবির শুটিং পর্ব। সুচিত্রা ভট্টাচার্যের লেখা ‘মেঘের পরে মেঘ’ গল্পটি অবলম্বনে এই ছবির চিত্রনাট্য সাজিয়েছেন অরিন্দম ও পদ্মনাভ দাশগুপ্ত। পরিচালকের দাবি, মূল গল্পের থেকে ছবির জন্য চিত্রনাট্যকে আরও আকর্ষণীয় করে তোলা হয়েছে।\nএকটি খুনির সন্ধানে মিতিন’-এর পুরো শুটিংই কলকাতা জুড়ে। মার্চ মাসের মাঝামাঝি শুরু হয়েছিল ছবির শুটিং। তবে শ্যুটিং শেষ হলেও কবে ছবিটি মুক্তি পাবে সেটা এখনই জানানো হয়নি। গত বছর পুজোর সময় জঙ্গলে মিতিন মাসি মুক্তি পেয়েছিল। দর্শকদের থেকে মোটের উপর ভালোই সাড়া পেয়েছিল সেই ছবি।",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘একটি খুনির সন্ধানে মিতিন’ সদ্য শেষ হল কোয়েল মল্লিকের ছবির শুটিং"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-07-01T17:42:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:38:36.346039"
    },
    {
        "url": "https://mzamin.com/news.php?news=130757",
        "title": "'প্রাক্তন মুখ্যমন্ত্রী বাংলোর চাবি নিজের কাছে রাখায়  ঢুকতে পারছেন না নয়া মুখ্যমন্ত্রী'",
        "image_urls": "https://mzamin.com/uploads/news/main/130757_kejri.webp",
        "content": "সরকারি বাসভবন খালি করে দিলেও এখনও সেই বাসভবনের চাবি জমা দেননি আম আদমি পার্টির (আপ) প্রধান তথা দিল্লির প্রাক্তন মুখ্যমন্ত্রী অরবিন্দ কেজরিওয়াল! এমনই অভিযোগ তুলে কেজরিকে চিঠি দিল পূর্ত দফতর। আম আদমি পার্টির সুপ্রিমো অরবিন্দ কেজরিওয়ালের বিরুদ্ধে তোপ দেগে দিল্লি বিজেপির প্রধান বীরেন্দ্র সচদেবের দাবি, ‘কেজরিওয়াল এখনও মুখ্যমন্ত্রী আবাস খালি করেননি। তার মুখ্যমন্ত্রী আবাস ছেড়ে দেয়ার যে ভিডিও প্রকাশ্যে এসেছিল, তা ছিল পুরোপুরি নাটক। কেজরির দুর্নীতির প্রতীক ‘শিশমহল’ সরকারিভাবে আজও খালি হয়নি। এখনও বেআইনিভাবে তা দখল করে সেখানে বাস করছেন প্রাক্তন মুখ্যমন্ত্রী।’  \nবীরেন্দ্র আরো বলেন, ‘যদি ওই বাংলোতে লুকোনোর মতো কিছু না থাকে, তাহলে বাংলো যেন অবিলম্বে খালি করে পূর্ত বিভাগকে ঘরের চাবি দিয়ে দেওয়া হয়।’ \nবিজেপির দাবি, প্রাক্তন মুখ্যমন্ত্রী বাংলোর চাবি নিজের কাছে রাখায় নয়া মুখ্যমন্ত্রী অতিশী মারলেনা মুখ্যমন্ত্রী আবাসে ঢুকতে পারছেন না। গত ১৭ সেপ্টেম্বর দিল্লির মুখ্যমন্ত্রী পদ থেকে ইস্তফা দিয়েছেন আপ-প্রধান অরবিন্দ কেজরিওয়াল। সন্ধ্যায় দিল্লির লেফটেন্যান্ট গভর্নর (উপরাজ্যপাল) ভিকে সাক্সেনার সঙ্গে দেখা করে নিজের ইস্তফাপত্র তার হাতে তুলে দেন কেজরি।  সেই সঙ্গে আপ সাংসদ সঞ্জয় সিং জানিয়ে দেন, পরবর্তী এক সপ্তাহের মধ্যে সরকারি বাসভবনও ছাড়ছেন কেজরি । এর পরেই কেজরির  জন্য সরকারি বাসভবনের দাবিতে কেন্দ্রীয় নগরোন্নয়ন মন্ত্রককে চিঠি লিখেছিল আপ। দিল্লির ৬ নম্বর ফ্ল্যাগ স্টাফ রোডেই মুখ্যমন্ত্রী বাসভবন। গত ৪ অক্টোবর সেই বাসভবন খালি করে দিয়ে কেজরিওয়াল চলে যান লুটিয়েন রোডের একটি বাড়িতে। বর্তমানে সেটিই আপ প্রধানের ঠিকানা। পূর্ত দফতরের অভিযোগ, তাদের কাছে ৬ নম্বর ফ্ল্যাগ স্টাফ রোডের মুখ্যমন্ত্রীর বাসভবনের চাবি জমা পড়েনি। মুখ্যমন্ত্রীর কার্যালয়ের বিশেষ সচিব প্রবেশরঞ্জন ঝাঁ-কে লেখা একটা চিঠিতে সেই বিষয়টির কথাই জানিয়েছে পূর্ত দফতর। যদিও আপ স্পষ্ট করেছে যে   ইতিমধ্যে সমস্ত যথাযথ প্রক্রিয়া অনুসরণ করে  মুখ্যমন্ত্রী অতীশির কাছে চাবি হস্তান্তর করা হয়েছে । দলটি বিজেপির বিরুদ্ধে জনগণকে বিভ্রান্ত করার জন্য \"ভিত্তিহীন\" দাবি করার অভিযোগ করেছে। সাধারণ প্রশাসন বিভাগ (The General Administration Department) একটি  শংসাপত্র জারি করেছে যা নিশ্চিত করে  যে কেজরিওয়াল পানি , বিদ্যুৎ এবং ফোনের চার্জ সহ সমস্ত বকেয়া বিল মিটিয়ে দিয়েছেন। একজন পিডব্লিউডি জুনিয়র ইঞ্জিনিয়ার জানিয়েছেন যে সম্পত্তিটি পরিদর্শন করা হয়েছে, তালিকা চেক করা হয়েছে এবং চাবি আনুষ্ঠানিকভাবে অতীশির কাছে হস্তান্তর করা হয়েছে।\nসূত্র : ইন্ডিয়া টুডে",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "'প্রাক্তন মুখ্যমন্ত্রী বাংলোর চাবি নিজের কাছে রাখায়  ঢুকতে পারছেন না নয়া মুখ্যমন্ত্রী'"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-08T12:14:00",
        "updated_date": "18:09:00",
        "source": "দৈনিক মানবজমিন",
        "last_scraped": "2024-11-06T17:38:47.523302"
    },
    {
        "url": "https://mzamin.com/news.php?news=105905",
        "title": "অ্যাপলের আইফোন গ্রাহকদের উদ্দেশে আবার এলো সতর্কবার্তা",
        "image_urls": "https://mzamin.com/uploads/news/main/105905_apple.webp",
        "content": "Cupertino-ভিত্তিক প্রযুক্তি প্রধান অ্যাপল ভারত সহ ৯২টি দেশে আইফোন ব্যবহারকারীদের জন্য স্পাইওয়্যার হামলার সতর্কবার্তা জারি করেছে। অ্যাপল সমস্ত আইফোনে জরুরী নিরাপত্তা আপডেট (iOS 17.4.1, iOS 16.7.7) চালু করার কয়েক সপ্তাহ পরে সাইবার হুমকির বিজ্ঞপ্তি আসে। এমনকি ভারতীয় কম্পিউটার ইমার্জেন্সি রেসপন্স টিম, এই মাসের শুরুতে অ্যাপল ডিভাইসগুলিতে নিরাপত্তা দুর্বলতাগুলি চিহ্নিত করেছে। ভারতে ঠিক কতজন অ্যাপলের কাছ থেকে সতর্কতামূলক ইমেইল পেয়েছেন সে সম্পর্কে কোনও আনুষ্ঠানিক বার্তা নেই। এছাড়াও, কোম্পানির সতর্কতায় হ্যাকিং প্রচেষ্টার পিছনে কোনও নির্দিষ্ট সরকার বা সংস্থার কথা উল্লেখ করা হয়নি। তবে সতর্ক করা হয়েছে যে ডিভাইসে ভাড়াটে স্পাইওয়্যার দ্বারা আক্রমণ করা হতে পারে। ইসরাইলি সংস্থা এনএসও-র তৈরি পেগাসাসের মতো ওই স্পাইওয়্যারের সাহায্যে আড়ি পাতাই রাষ্ট্রীয় বা বেসরকারি হ্যাকারদের উদ্দেশ্য বলে জানিয়েছে অ্যাপল। অ্যাপলের অফিসিয়াল বিজ্ঞপ্তি ইমেইল উদ্ধৃত করে ইন্ডিয়ান এক্সপ্রেস রিপোর্ট করেছে, “অ্যাপল শনাক্ত করেছে যে আপনি একটি ভাড়াটে স্পাইওয়্যারের লক্ষ্যবস্তু হচ্ছেন যা আপনার অ্যাপল আইডির সাথে যুক্ত আইফোনের সঙ্গে  দূরবর্তীভাবে আপস করার চেষ্টা করছে। আপনি কে বা আপনি যা করেন তার কারণে সম্ভবত আপনাকে লক্ষ্যবস্তু করা হচ্ছে। যদিও এই ধরনের আক্রমণ শনাক্ত করার সময় সম্পূর্ণ নিশ্চিয়তা অর্জন করা কখনই সম্ভব নয়, অ্যাপলের এই সতর্কতায় উচ্চ আস্থা রয়েছে- দয়া করে এটিকে গুরুত্ব সহকারে নিন।'\nগত বছর শশী থারুর (ভারতীয় জাতীয় কংগ্রেস), মহুয়া মৈত্র (তৃণমূল কংগ্রেস), রাঘব চাড্ডা (আম আদমি পার্টি)সহ ভারতের বেশ কয়েকজন বিরোধী নেতা অ্যাপল থেকে সাইবার হুমকির বিজ্ঞপ্তি পেয়েছিলেন।\nআপনার আইফোনকে স্পাইওয়্যার থেকে নিরাপদ রাখতে অ্যাপল কী পরামর্শ দেয় তা এখানে দেয়া হলো:\nসর্বশেষ সফটওয়্যারে ডিভাইসগুলিকে আপডেট করুন, কারণ এতে সর্বশেষ নিরাপত্তা সংশোধনগুলি অন্তর্ভুক্ত রয়েছে\nএকটি পাসকোড দিয়ে ডিভাইসগুলিকে সুরক্ষিত করুন\nঅ্যাপল আইডির জন্য একটি শক্তিশালী পাসওয়ার্ড ব্যবহার করুন\nঅ্যাপ স্টোর থেকে অ্যাপগুলি ইনস্টল করুন\nঅনলাইনে শক্তিশালী পাসওয়ার্ড ব্যবহার করুন\nঅজানা প্রেরকদের থেকে লিঙ্ক বা সংযুক্তিতে ক্লিক করবেন না\nসূত্র : ডেকান হেরাল্ড",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অ্যাপলের আইফোন গ্রাহকদের উদ্দেশে আবার এলো সতর্কবার্তা"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-17T13:56:00",
        "updated_date": "09:33:00",
        "source": "দৈনিক মানবজমিন",
        "last_scraped": "2024-11-06T17:38:58.929864"
    },
    {
        "url": "https://mzamin.com/news.php?news=133202",
        "title": "  জনগণের নির্বাচিত সরকার প্রতিষ্ঠা করাই এখন সময়ের দাবি: নজরুল",
        "image_urls": "https://mzamin.com/uploads/news/main/133202_nn.webp",
        "content": "দ্রুত সংস্কার শেষ করে জনগণের নির্বাচিত সরকার প্রতিষ্ঠা করাই এখন সময়ের দাবি বলে মন্তব্য করেছেন বিএনপির স্থায়ী কমিটির সদস্য নজরুল ইসলাম খান।\nশনিবার জাতীয় প্রেসক্লাবের সামনে ভাসানী অনুসারী পরিষদের উদ্যোগে সপ্তম ও নবম শ্রেনীর পাঠ্যপুস্তকে মাওলানা আবদুল হামিদ খান ভাসানীর জীবনী পুনরায় অন্তর্ভুক্ত করার দাবিতে এক গণসমাবেশে তিনি এ মন্তব্য করেন। \nনজরুল ইসলাম খান বলেন, ১৬ বছরের দীর্ঘ লড়াই এবং শেষ পর্যন্ত জুলাই-আগস্টের যে ছাত্র-জনতার গণঅভ্যুত্থান, এর যে আকাঙ্ক্ষা একটা পূরণ হয়েছে- সেটা হলো ফ্যাসিবাদের পতন হয়েছে। কিন্তু আরেকটা আকাঙ্ক্ষা হলো গণতন্ত্র পুনঃপ্রতিষ্ঠা, জনগণের অধিকার পুনঃপ্রতিষ্ঠা। এমনভাবে সেই গণতন্ত্র পুনঃপ্রতিষ্ঠা করা যাতে করে সেই গণতন্ত্র কেউ জনগণের বিপক্ষে কাজে না লাগাতে পারে। ‘প্রকৃত ও জনগণের গণতন্ত্র প্রতিষ্ঠার জন্য যে যে সংস্কার যেখানে করা দরকার, দ্রুত সেটা করে বাংলাদেশে জনগণের নির্বাচিত সরকার পুনঃপ্রতিষ্ঠাই এখন সময়ের দাবি।\nতিনি বলেন, এটা যত দেরি হবে তত নতুন নতুন সংগঠন গজাবে, নতুন নতুন ব্যক্তি আসবে, তারা নতুন নতুন প্রস্তাব নিয়ে আসবে, নতুন নতুন আকাঙ্ক্ষার কথা ব্যক্ত করার চেষ্টা করবে এবং বুঝানোর চেষ্টা হবে যে, এটাই জনগণের আকাঙ্ক্ষা। বাংলাদেশের সবচেয়ে বড় দলও যদি বলে যে, এটাই জনগণের আকাঙ্ক্ষা তাহলেও সেটা হবে না, যতক্ষণ পর্যন্ত না সেটা জনগণ অনুমোদন করে। \nনাগরিক ঐক্যের সভাপতি মাহমুদুর রহমান মান্না বলেন, এই সরকার একটা অদ্ভুত সরকার। অদ্ভুত কেনো বললাম? এই সরকার এখন নিজেই বুঝতে পারছে না তারা কী বিপ্লবী সরকার নাকি সাংবিধানিক সরকার। এরকম একটা দ্বিধার মধ্যে পড়ে থেকে আবার কেউ কেউ বলছেন, বিপ্লব যে অসম্পূর্ণ ছিলো সেই অসম্পূর্ণ বিপ্লব এবারে আমরা সম্পূর্ণ করব। এজন্য আবার দফা-দফা পেশ করেছেন। বিপ্লব সেটা, যেটা মানুষের জীবনকে বদলে দেয়, দেশের চরিত্র বদলে দেয়, যেটা দেশকে গুণগতভাবে আরও বেশি উন্নত করে। এখন পর্যন্ত এরকম হয়নি।\nবাংলাদেশের বিপ্লবী ওয়ার্কার্স পার্টির সাধারণ সম্পাদক সাইফুল হক বলেন, আমি উদ্বেগের সঙ্গে লক্ষ্য করেছি যে, অনেকে নানা ধরনের এজেন্ডা নিয়ে এখন হাজির করার চেষ্টা করছে। গণঐক্যকে আবার তারা বিভাজনের জায়গায় ঠেলে দিচ্ছেন। আবার তারা নানা ধরনের অপ্রয়োজনীয় প্রশ্ন উত্থাপন করছেন। আমি পরিষ্কার বলতে চাই, আপনারা যারা যে এজেন্ডা নিয়ে হাজির হয়েছেন, আগামী নির্বাচনে আপনাদের এজেন্ডা দেশবাসীর সামনে হাজির করুন। মানুষ যদি আপনাদের এজেন্ডাকে সমর্থন করে, নতুন জনপ্রতিনিধি হিসেবে নতুন পার্লামেন্টে আপনারা আপনাদের এজেন্ডা বাস্তবায়ন করবেন। কিন্তু মেহেরবানি করে অন্তর্বর্তীকালীন সরকারকে বিব্রত করবেন না, তাদেরকে বিতর্কিত করবেন না। অন্তর্বর্তীকালীন সরকার বিব্রত হলে বা ব্যর্থ হলে অভ্যুত্থানের সাফল্য অনেকখানি বিপর্যয়ের মুখে পড়তে পারে।\nগণসংহতি আন্দোলনের প্রধান সমন্বয়কারী জোনায়েদ সাকি বলেন, এই মুক্তি যাতে আগামী দিনে রাষ্ট্রে প্রতিফলিত হয় তারজন্য আমাদেরকে ঐক্যবদ্ধ হতে হবে। সেই রাজনীতি খুঁজতে হবে এবং সেই শক্তিকে বিকশিত করতে হবে। \nআয়োজক সংগঠনের সভাপতি শেখ রফিকুল ইসলাম বাবুলের সভাপতিত্বে গণসমাবেশে জাতীয় পার্টির (কাজী জাফর) চেয়ারম্যান মোস্তফা জামাল হায়দার, গণঅধিকার পরিষদের একাংশের সদস্য সচিব ফারুক হাসান প্রমুখ বক্তব্য রাখেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  জনগণের নির্বাচিত সরকার প্রতিষ্ঠা করাই এখন সময়ের দাবি: নজরুল"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T17:23:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:39:10.681286"
    },
    {
        "url": "https://mzamin.com/news.php?news=128380",
        "title": "আগামী নির্বাচনে বিএনপিকে জনগণই ক্ষমতায় আনবে",
        "image_urls": "https://mzamin.com/uploads/news/main/128380_mal.webp",
        "content": "বিএনপি জনগণের হৃদয়ের মনিকোটায়  স্থান করে নিতে চায়। আর জনগণই  তারুণ্যের অহংকার জাতীয়তাবাদী দল বিএনপির ভারপ্রাপ্ত চেয়ারম্যান  তারেক রহমানের নেতৃত্বে বিএনপিকে  ক্ষমতায় আনতে চায়।  আগামী নির্বাচনে আমরা বাংলাদেশের জনগণের মেন্ডেট নিয়ে  ইনশাআল্লাহ ক্ষমতায় আসবো- সেচ্ছাসেবক দলের সিনিয়র সহ-সভাপতি মো: ইয়াছিন আলী একথা বলেন।\n২০ই সেপ্টেম্বর রাজধানী মালের স্হানীয়  একটি হোটেলে মালদ্বীপ সেচ্ছাসেবক দলের আয়োজনে এক আলোচনা সভা অনুষ্ঠিত হয়। মালদ্বীপ স্বেচ্ছাসেবক দলের  যুগ্ম আহ্বায়ক, মাহফুজুর রহমানের সঞ্চালনায় এতে প্রধান অতিথির বক্তব্যে  রাখেন সেচ্ছাসেবক দলের  সিনিয়র সহ-সভাপতি  মো: ইয়াছিন আলী। অনুষ্ঠানের সভাপতি করেন, মোহাম্মদ মাসুম মুন্না,  আহ্বায়ক জাতীয়তাবাদী সেচ্ছাসেবক দল মালদ্বীপ। উক্ত অনুষ্টানে বিশেষ অতিথি হিসেবে উপস্থিত ছিলেন, মালদ্বীপ বিএনপি'র সভাপতি মো: খলিলুর রহমান,  সাধারণ সম্পাদক মোঃ জহিরুল ইসলাম।\nঅনুষ্ঠানে আরো উপস্থিত ছিলেন, সিনিয়র সহ-সভাপতি  মো: নেহের মিয়া রানা, সহ-সভাপতি মো: বাবুল হোসেন, মো: এমরান হোসেন তালুকদার,  মো: ফারুক হোসেন, দপ্তর সম্পাদক মোঃ ওমর ফারুক অনিক,  সহ-দপ্তর সম্পাদক মোহাম্মদ আব্দুল মান্নান, নুরনবী মানিক - সদস্য সচিব জাতীয়তাবাদী সেচ্ছাসেবক দল মালদ্বীপ, মোঃ হারুনুর,   মোঃ খায়রুল ইসলাম, মোঃ আব্দুল কাদের সিকদার।  \nপ্রধান অতিথি মালদ্বীপ বিএনপি প্রশংসা করে আরো বলেন,  রাজনীতিকে কলুষমুক্ত করতে বিএনপিকেই নেতৃত্বের ভূমিকা পালন করতে হবে। পরাজিত শক্তি দেশের এই অভূতপূর্ব ঐক্য বিনষ্ট করার চক্রান্ত করছে। আমরা যাতে কেউ এ ফাঁদে না পড়ি সে বিষয়ে সবাইকে সতর্ক থাকতে হবে।\nমালদ্বীপ বিএনপির সভাপতি মোঃ খলিলুর রহমান তার বক্তব্য বলেন,  বিএনপি আর্তমানবতার সেবায় এবং জনগণের কল্যাণে রাজনীতি করে। দখলবাজি, চাঁদাবাজি, সন্ত্রাস বিএনপির অভিধানে নেই। এসব অওয়ামী রাজনীতির সংস্কৃতি।",
        "author": "মালদ্বীপ প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আগামী নির্বাচনে বিএনপিকে জনগণই ক্ষমতায় আনবে"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-21T19:20:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:39:21.900982"
    },
    {
        "url": "https://mzamin.com/news.php?news=134222",
        "title": "ট্রাম্পের ভিত্তিহীন অভিযোগ",
        "image_urls": "https://mzamin.com/uploads/news/main/134222_Untitled-21.webp",
        "content": "যুক্তরাষ্ট্রে প্রেসিডেন্ট নির্বাচনের আর বাকি মাত্র দুটি দিন। কিন্তু তার আগে পেনসিলভ্যানিয়াতে ভোটার জালিয়াতির ভিত্তিহীন অভিযোগ তুলেছেন সাবেক প্রেসিডেন্ট ডনাল্ড ট্রাম্প। এতে নতুন করে ভোটের ফল উল্টে দেয়ার যে আশঙ্কা তাকে নিয়ে, তাতে উদ্বেগ দেখা দিয়েছে। তিনি এটা শুধু পেনসিলভ্যানিয়াতেই নয়, গুরুত্বপূর্ণ সুইং স্টেটগুলোতেই করতে পারেন। এ খবর দিয়েছে অনলাইন এনডিটিভি। ২০২০ সালের নির্বাচনে ফল মেনে নিতে অস্বীকৃতি জানান ট্রাম্প। এমনকি তিনি এখনও পর্যন্ত সেই ফল মেনে নেননি আনুষ্ঠানিকভাবে। ফলে ২০২১ সালের ৬ই জানুয়ারি তার উস্কানিতে যেমন দাঙ্গা হয়েছিল যুক্তরাষ্ট্রের ক্যাপিটল হিলে, তেমনি নির্বাচনী প্রক্রিয়া ব্যাহত হতে পারে এবারও। দেখা দিতে পারে সহিংসতা। ট্রাম্প যেসব দাবি করছেন তাতে আশঙ্কা দেখা দিয়েছে যে, তিনি পেনসিলভ্যানিয়াতে হেরে গেলে ভোটার জালিয়াতির ভুয়া অভিযোগ তোলার জন্য প্রস্তুতি নিচ্ছেন।\nবৃহস্পতিবার তার সামাজিক মিডিয়ায় এক পোস্টে তিনি বলেছেন, আমরা তাদেরকে পেনসিলভ্যানিয়াতে বিরাট আকারে চিটিং করতে দেখেছি। এ জন্য তিনি ফৌজদারি অপরাধের অভিযোগে বিচার দাবি করেন। ডেমোক্রেট কমালা হ্যারিসের একজন সিনিয়র নির্বাচনী কর্মকর্তা এর জবাব দিয়েছেন। তিনি বলেছেন, ট্রাম্প যে দাবি করছেন সেটা এই নির্বাচনে সন্দেহের বীজ বপণ করা এবং প্রতিষ্ঠানকে সন্দেহের চোখে দেখা। তিনি এসব করছেন যখন দেখছেন বিজয়ী হতে পারছেন না। পেনসিলভ্যানিয়ার পলিসি স্ট্র্যাটেজিস্ট কিলি মিলার সতর্ক করে বলেছেন, ডনাল্ড ট্রাম্পের বিরুদ্ধে নির্বাচনের ফল গেলে সেটাকে তারা উল্টে দেয়ার বীজ বপণ করছেন। মিলার বিশ্বাস করেন, ট্রাম্প ও তার মিত্ররা ২০২০ সালের অভিজ্ঞতা থেকে শিক্ষা নিয়েছেন। তার ফলে তারা ধারণা পোষণ করছেন যে, আগে থেকে এ জাতীয় ধারণা ছড়িয়ে দিতে হবে।\nসম্প্রতি ট্রাম্প অপ্রমাণিত অভিযোগ তীব্র আকারে তুলে ধরার চেষ্টা করছেন। ভোটার নিবন্ধন ফরম নিয়ে তিনি সন্দেহ পোষণ করে এর তদন্ত দাবি করেছেন। রাজ্যের কর্মকর্তারা এবং গণতন্ত্রের পক্ষের লোকজন যুক্তি দিচ্ছেন যে, এসব ঘটনা প্রমাণ করে যে সিস্টেম কাজ করছে। ট্রাম্পের টিম মামলা করার পর বাকস কাউন্টিতে ল্যাঙ্কাস্টার এবং ইয়র্ক কাউন্টিতে নিবন্ধন জালিয়াতির তদন্ত করেছেন। তাতে কোনো অবৈধ ভোটের তথ্যপ্রমাণ না পেয়ে একজন বিচারক মেইলে ভোট দেয়ার সময়সীমা বাড়িয়ে দিয়েছেন।\nউল্লেখ্য, ১৭৮৯ সালের সংবিধানের ভিত্তিতে যুক্তরাষ্ট্রে নির্বাচন প্রক্রিয়া চলে। এর অধীনে নির্বাচনের ফলকে চ্যালেঞ্জ করতে বা নির্বাচনের ফল ঘোষণা বিলম্বিত করার সুযোগ আছে ট্রাম্প ও তার সমর্থকদের। ২০২০ সালে ট্রাম্প টিম ভোট জালিয়াতির অভিযোগে ৬০টি মামলা করে। তার একটিতেও তারা জালিয়াতি প্রমাণ করতে পারেনি। ফলে আবার যে সেরকম ঘটনা ঘটবে না এর নিশ্চয়তা নেই। এ জন্য উভয় পক্ষের আইনজীবীরা বিরোধের বিষয়ে প্রস্তুতি নিয়েছেন।  \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ট্রাম্পের ভিত্তিহীন অভিযোগ"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T15:44:00",
        "updated_date": "11:51:00",
        "source": "দৈনিক মানবজমিন",
        "last_scraped": "2024-11-06T17:39:33.659799"
    },
    {
        "url": "https://mzamin.com/news.php?news=134257",
        "title": " নিষিদ্ধ করার আমরা কারা, জনগণ সিদ্ধান্ত নেবে",
        "image_urls": "https://mzamin.com/uploads/news/main/134257_3.webp",
        "content": "বিএনপি মহাসচিব মির্জা ফখরুল ইসলাম আলমগীর বলেছেন, রাজনৈতিক দলকে নিষিদ্ধ করবার আমরা কারা? জনগণ সিদ্ধান্ত নিবে। গতকাল রাজধানীর মহাখালীর ব্র্যাক সেন্টারের কনফারেন্স হলে প্রয়াত কূটনীতিকের পরিবারের পক্ষ থেকে ‘বিএনপি চেয়ারপারসনের উপদেষ্টা, সাবেক সচিব ও রাষ্ট্রদূত সাবিহ উদ্দিন আহমেদ’ স্মরণে এক সভা শেষে সাংবাদিকদের প্রশ্নের জবাবে তিনি এসব কথা বলেন।\nজাতীয় পার্টিকে নিষিদ্ধের দাবি উঠেছে, বিএনপি কী এই দাবির সঙ্গে একমত- জবাবে মির্জা ফখরুল বলেন, আমি আমার কথা বহু আগেই স্পষ্ট করেছি, রাজনৈতিক দলকে নিষিদ্ধ করবার আমরা কারা? জনগণ সিদ্ধান্ত নেবে। জনগণের মতামত প্রতিফলনের বিষয়ে আছে, সেটা পরে হবে। এটা তো আরেকটা চক্রান্ত শুরু হয়েছে। দেশে একটা অনিশ্চিয়তা সৃষ্টির জন্য এ ধরনের ঘটনাগুলো ঘটানো হচ্ছে। যেটা কোনো ইস্যু না, সেটা ইস্যু তৈরি করা হচ্ছে। এটাতে আমি মনে করি, সবার সচেতন হওয়া দরকার।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " নিষিদ্ধ করার আমরা কারা",
            " জনগণ সিদ্ধান্ত নেবে"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-02T20:52:00",
        "updated_date": "14:52:00",
        "source": "দৈনিক মানবজমিন",
        "last_scraped": "2024-11-06T17:39:45.281362"
    },
    {
        "url": "https://mzamin.com/news.php?news=122169",
        "title": "২০২৫ পর্যন্ত মহাকাশেই আটকে থাকার আশঙ্কা সুনীতাদের! ত্রাতার ভূমিকায় মাস্ক",
        "image_urls": "https://mzamin.com/uploads/news/main/122169_sunita.webp",
        "content": "মাত্র ৮ দিনের জন্য গিয়ে মহাকাশে আটকে পড়লেন নাসার মহাকাশচারী ব্যারি বুচ উইলমোর এবং সুনীতা উইলিয়ামস। কবে ফিরবেন তাও অনিশ্চিত।  ৮ দিন  কয়েক মাসে পরিণত হয়েছে এবং তা বছরে পরিণত হওয়ার সম্ভাবনাও রয়েছে। যদিও সূত্রের খবর, ২০২৫ সালের ফেব্রুয়ারি মাসের মধ্যে তাদের ফেরানোর চেষ্টা করছে নাসা। যে বোয়িং স্টারলাইনারে চড়ে মহাকাশে পাড়ি দিয়েছিলেন সুনীতারা, তাতে যান্ত্রিক ত্রুটি ধরা পড়েছে। গত ৫ জুন বোয়িং স্টারলাইনারে চেপে মহাকাশে পাড়ি দিয়েছিলেন সুনীতা এবং বুচ। গন্তব্য ছিল আন্তর্জাতিক স্পেস স্টেশন (আইএসএস)। সেখানে মাত্র আট দিন  থাকার পরিকল্পনা ছিল সুনীতাদের। কিন্তু মহাকাশযানে ত্রুটি ধরা পড়ে ফেরার দিন। দাবি ওই মহাকাশযান থেকে হিলিয়াম গ্যাস লিক হচ্ছে। তাই তা পৃথিবীতে ফেরানো সম্ভব হচ্ছে না। বোয়িং সংস্থার তরফে জানানো হয়েছে, আন্তর্জাতিক মহাকাশ স্টেশনে এই স্টারলাইনার মহাকাশ যানটি সর্বাধিক ৯০ দিন পর্যন্ত থাকতে পারে। তার পর তার ব্যাটারি নিঃশেষিত হতে পারে। ফলে সুনীতাদের নিরাপদে ফেরানোর জন্য আর ২৯ দিন হাতে রয়েছে নাসার। তার পর বোয়িং স্টারলাইনারের কাজ অনিশ্চিত হয়ে যেতে পারে। সে ক্ষেত্রে আশঙ্কা আরও বাড়বে। নাসার তরফে দুই মহাকাশচারীকে এখন  নিরাপদে ফেরানোর চেষ্টা চলছে। তবে সময় যত এগোচ্ছে, বাড়ছে আশঙ্কা। সুনীতাদের কীভাবে ফেরানো যেতে পারে তার জন্য ইতিমধ্যে ১ লক্ষেরও বেশি মডেল-টেস্ট করেছে নাসা। তবে কোনও ভাবেই কোনও সুরাহা মিলছে না। এবার জানা গেল, ইলন মাস্কের সংস্থা স্পেস এক্স-এর সঙ্গে যৌথভাবে একটি মহাকাশযান তৈরি করছে নাসা। সেটাই মহাকাশে পাঠিয়ে তাদের উদ্ধারের চেষ্টা করা হবে। নাসা এবং স্পেস এক্স-এর যৌথ এই মিশনটির নাম দেওয়া হয়েছে ক্র-৯। চলতি বছর সেপ্টেম্বর মাসে ওই যানে দুজনকে মহাকাশে পাঠানো হবে। ইন্টারন্যাশনাল স্পেস স্টেশন থেকে সুনীতাদের নিয়ে সেটি আবার পৃথিবীর দিকে ফিরবে। এই মিশন ২০২৫ সালের ফেব্রুয়ারি মাসে শেষ হতে পারে।\nসূত্র :  সিএনবিসিটিভি ১৮",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "২০২৫ পর্যন্ত মহাকাশেই আটকে থাকার আশঙ্কা সুনীতাদের! ত্রাতার ভূমিকায় মাস্ক"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-08-10T15:20:00",
        "updated_date": "16:18:00",
        "source": "দৈনিক মানবজমিন",
        "last_scraped": "2024-11-06T17:39:56.934030"
    },
    {
        "url": "https://mzamin.com/news.php?news=129599",
        "title": "একটি অকাল মৃত্যু ও চাকরিতে প্রবেশের বয়স প্রসঙ্গে",
        "image_urls": "https://mzamin.com/uploads/news/main/129599_k.webp",
        "content": "সম্ভবত বাংলাদেশের ইতিহাসে জনগুরুত্বপূর্ণ দাবী নিয়ে সবচেয়ে বেশি সময় ধরে চলমান আন্দোলনের নাম \"চাকরিতে প্রবেশের বয়সসীমা নূন্যতম ৩৫ চাই\"। আন্দোলনটি ২০১২ সাল থেকে বাংলাদেশ সাধারণ ছাত্র পরিষদের ব্যানারে শাহাবাগ ও জাতীয় প্রেসক্লাব থেকে শুরু হয় । এই আন্দোলনটি যারা শুরু করেছিল আমি তাদেরই একজন। ২০১২ সাল থেকে ২০১৯ সাল পর্যন্ত আমি এই আন্দোলনে প্রত্যক্ষ ও পরোক্ষভাবে যুক্ত ছিলাম/ প্রত্যক্ষ করেছি। অত্যন্ত মানবিক ও যৌক্তিক এ দাবীটির সেই সময়ের একটি নির্মম বাস্তবতা আমি শুরুতেই তুলে ধরছি।\nশহিদুজ্জামান রতন, বাণিজ্য অনুষদের শিক্ষার্থী, ২০০৭-২০০৮ শিক্ষা বছরে ব্যানিজ্য অনুষদ থেকে স্নাতকোত্তর সম্পন্ন করেন। সার্টিফিকেট অনুযায়ী তখন তার বয়স ছিলো ২৬ বছর। বিশ্ববিদ্যালয়ে পড়াকালীন সময়  থেকেই রতন উদ্যোক্তা হওয়া আশা লালন করে এবং সে লক্ষ্যেই বিশ্ববিদ্যালয়ের দ্বিতীয়বর্ষ থেকে পরিচিত এক বড় ভাইয়ের গার্মেন্টস এক্সেসোরিজ ব্যাবসায় পার্ট টাইম জব করে কিছু উপার্জনের পাশাপাশি অভিজ্ঞতা অর্জনের চেষ্টা করে। বাবা-মায়ের একমাত্র ছেলে রতন ২০০৯ সালে নিজের জমানো টাকা এবং পরিবারের সহায়তায় গার্মেন্টস এক্সেসোরিজ তৈরির একটি ছোট ফ্যাক্টরি দিয়ে ব্যবসা শুরু করে এবং  মাত্র ১৫ লাখ টাকা নিয়ে ব্যবসা শুরু করে। রতন পূর্বের অভিজ্ঞতা থাকার কারণে মাত্র ১ বছর সময়ের মধ্যে ব্যবসা থেকে  আরো ১৫ লাখ টাকা প্রোফিট করতে সক্ষন হয়। ২০১০ সালের  শুরুতে সে বিবাহ বন্ধনে আবন্ধ হয় এবং ২০১১ সালের মাঝামাঝি সে সন্তানের বাবা হয়। ব্যবসায় সুনাম বৃদ্ধির কারণে এবং তার পূর্বের পরিচিতি থাকায় একটি গার্মেন্টসের মাধ্যমে ২০১২ সালে তার কাছে ১ কোটি টাকার একটি বিদেশি বায়ারের অর্ডার আসে। কাজটি সম্পন্ন করতে সে কিছু ব্যাংক লোন এবং বাবার কিছু সম্পত্তি বিক্রি করে অর্থের যোগান নিশ্চিত করে। অর্ডারের কাজ সম্পন্ন করে অর্ডার প্রদানকারী গার্মেন্টসকে সে মালামাল প্রদান করে। এক্ষেত্রে বিদেশি কোম্পানিটির শর্তছিলো মালামাল হাতে পাবার পর গার্মেন্টসকে সে পেমেন্ট করবে এবং এরপর গার্মেন্টস রতনের ফ্যাক্টরিকে টাকা প্রদান করবে। গার্মেন্টস মালামালগুলো বিদেশি কোম্পানিকে পাঠিয়ে দেয়। কিন্তু দুর্ভাগ্য রতনের! বিদেশি কোম্পাটি অভিযোগ করে তারা যে মালামাল হাতে পেয়েছে সেখানে কোয়ালিটি কন্ট্রোল ঠিক মত হয়নি, অর্থাৎ মালামালগুলো তাদের  চাহিদা অনুযায়ী প্রয়োজন মেটাতে ব্যর্থ হয়। পরে দেখা যায় রতনের কোয়ালিটি কন্ট্রোলারের অনভিজ্ঞতার কারণেই এ ভুলটি হয়ে যায়। রতনের তখন মাথায় হাত! একদিকে ব্যাংক লোন অন্যদিকে ফ্যাক্টরি ভাড়া, স্টাফদের বেতন, এছাড়া সাংসারিক খরচ তো আছেই! গার্মেন্টস মালিকের হাতে পায়ে ধরে রতন কিছু টাকা ম্যানেজ করে দুমাসের ফ্যাক্টরি ভাড়া ও কর্মচারির বেতন মিটিয়ে ফ্যাক্টরি বন্ধ করতে বাধ্য হয়। এর প্রধান কারণ তার হাতে টাকা ছিলনা, আর  দ্বিতীয়ত ডিফেক্ট প্রোডাক্ট ডেলিভারি দেওয়ার কারণে মার্কেটে তার শুনাম নষ্ট হয় এতে করে তিনি পুনরায় তিনি ব্যাংক লোন পেতেও ব্যর্থ হন। পারিবারিক ভাবে পর্যাপ্ত আর্থিক সাপোর্ট না থাকায় তার পক্ষে আর ব্যবসা চালিয়ে যাওয় সম্ভব হয়নি। ফলে ফ্যাক্টরির যন্ত্রপাতি বিক্রি করতে তিনি বাধ্য হন, আর তা দিয়ে পূর্বের ব্যাংক লোন পরিশোধ করেন। এভাবেই ভঙ্গ হয় একজন তরুণ উদ্যোক্তার স্বপ্ন!\n২০১৩ সাল, রতনের সার্টিফিকেট বয়স  ৩০ বছর ২ মাস, সরকারি চাকরি কিংবা প্রাইভেট ব্যাংক/বীমায় আবেদন  করার বয়স তার ৩০ বছরের মধ্যেই শেষ হয়ে গেছে। অন্তত একটি প্রাইভেট চাকরির জন্য সে হন্নে হয়ে ছুটেছে চাকরির দরখাস্ত করছে কিন্তু ইনর্টাভির ডাক পাচ্ছে না ! কারণ তার ৩০ বছর অতিক্রম হয়ে গেছে এবং সংশ্লিষ্ট ক্ষেত্রে চাকরির অভিজ্ঞতার অভাব!\nহতাশা রতন কোন এক মারফত  চাকরিতে প্রবেশের  বয়স বৃদ্ধির আন্দোলনের কথা জানতে পেরে এ আন্দোলনে সাথে যুক্ত হয়।  আন্দোলনের একটি ককর্মসূচিতে তার সাথে আমার পরিচয় হয় এবং তার সাথে আমার একটি বন্ধুত্বপূর্ণ  সম্পর্ক তৈরি হয়। এরপর কয়েকটি কর্মসূচি আমরা একসাথে করি। এসময় রতন তার ব্যক্তিগত অভিজ্ঞতা ও হতাশা আমার সঙ্গে শেয়ার করে।\nপ্রায় বছর খানেক তার সঙ্গে আমার আর কোন যোগাযোগ ছিলনা। ২০১৫ সালে আমি তার নাম্বারে ফোন করি; ফোনের ওপাশ থেকে একজন মহিলা বলেন \" ভাই, রতন আর বেঁচে নেই, গত ছয়মাস আগে হার্ট এট্যাকে ওর মৃত্যু হয়!\" বুঝলাম কন্ঠটি তার স্ত্রীর। ফোনটি রেখে দিলাম, তখন আমার আর কথা বলার কোন ভাষা ছিলনা! অশ্রুসিক্ত চোখে শুধু আকাশের দিকে তাকিয়ে ছিলাম! পরে জানতে পারি অনেক চেষ্টা করে একজনের সুপারিশে সে একটি প্রাইভেট চাকরি করা শুরু করেছিলো কিন্তু তিন মাসের মাথায় কোন কারনে তার চাকরিটি চলে যায়। উদ্যোক্তা হতে না পারার ব্যর্থতা, চাকরির আবেদনের বয়সসীমা শেষ হয়ে যাওয়া এমনকি শেষমেশ পাওয়া প্রাইভেটটি চাকরিটি চলে যাওয়ার পর  পারিবারিক, আর্থিক ও সামাজিক চাপে সে অসুস্থ হয়ে পড়ে, যার পরিণতি একসময় তাকে অকালমৃত্যুর দিকে ঠেলে দেয়। চাকরির বয়স শেষ হয়ে যাওয়ায় রতনের মত এমন করুণ পরিণতি অনেকেরই বরণ করতে হয়েছে! বেকারত্বের অভিশাপ সহ্য করতে না পেরে কেউ কেউ আত্মহত্যা পর্যন্ত করেছে!\n(২)\nবয়সসীমা বৃদ্ধির এই আন্দোলনের ধারাবাহিকতা ছিলো ২০১১ সালে যখন সরকারি চাকরিতে অবসরের বয়সসীমা ৫৭ থেকে বাড়িয়ে ৫৯ বছরে উন্নীত করা হয় তখন থেকে। এবং সেই সাথে চাকরি শেষে চুক্তিভিত্তিক নিয়োগ প্রক্রিয়া বহাল থাকায় স্বাভাবিক চাকরি প্রক্রিয়ায় বেকার তরুণ সমাজ অনেকটাই ব্যর্থ হয়। যে কারণে ২০১২ সালে তৎকালীন স্পীকার এবং সাবেক রাষ্ট্রপতি এডভোকেট মো: আবদুল হামিদ মহান জাতীয় সংসদে অবসরের বয়স বাড়ার কারনে প্রবেশের বয়স বাড়ানোর যৌক্তিকতা তুলে ধরেছিলেন।\nআমি এই আন্দোলনের সঙ্গে  যুক্ত হই ২০১২ সালের মাঝামাঝি সময় থেকে। বেসরকারি বিশ্ববিদ্যালয় থেকে বিবিএ পাশ করে একটি রিয়েল এস্টেট কোম্পানিতে আমি চাকরি শুরু করি, দু'বছর   অভিজ্ঞতা অর্জন করে আরো দুজন পার্টানারের সহযোগিতায় আমি এই সেক্টরে  উদ্যোক্তা হওয়া তথা ব্যবসা করার উদ্যোগ নেই। কিন্তু কিছু প্রতিকূলতা তৈরি হওয়ার কারনে আমাদের পক্ষে ব্যবসাটি নিয়ে আর অগ্রসর হওয়া সম্ভব হয়নি। এরপর আমি একটি প্রাইভেট ব্যাংকে  চাকরি শুরু করি এবং পাশাপাশি এমবিএ সম্পন্ন করি। কিন্তু সে সময় যে চাকরিটি করছিলাম তা আমার শিক্ষাগত যোগ্যতা অনুযায়ী প্রত্যাশা পূরণ না করায় আমি কিছুটা হতাশ ছিলাম। অপেক্ষাকৃত ভালো চাকরির আশায় চাকরিটি ছেড়ে দিয়ে প্রতিযোগিতামূলক পরীক্ষায় অংশগ্রনের জন্য ভালোভাবে প্রস্তুতি গ্রহন শুরু করি। অনেকেই বলেছিলো চাকরি না ছেড়ে এর পাশাপাশি প্রস্তুতি নিতে; কিন্তু আমার মনে হচ্ছিলো প্রাইভেট ব্যাংকে সারাদিন অক্লান্ত পরিশ্রম কাজ করে, রাত আট/নয়টায় বাসায় ফিরে প্রতিযোগিতামূলক পরীক্ষার প্রস্তুতি আমার পক্ষে নেওয়া সম্ভব হচ্ছিল না। আমার হাতে তখন আবেদন করার মত আর বয়স ছিলো মাত্র দুই বছর; বেসরকারি সেক্টরে যেহেতু চার বছর চাকরি করার অভিজ্ঞতা রয়েছে সেক্ষেত্রে দু'বছর পরেও আমি এ ধরনের চাকরিতে পুনরায় যোগদান করতে পারব।\nইতিপূর্বে একবছর চাকরির পাশাপাশি প্রতিযোগিতামূলক পরীক্ষাগুলো দিয়ে আমার মনে হয়েছে এসব পরীক্ষাগুলো অত্যন্ত প্রতিযোগিতাপূর্ন। কারন একটি চাকরির জন্য যার বয়স ২৫ বছর সেও যেমন আবেদন করছে আবার একই সাথে যার বয়স ২৯ বছর ১১ মাস সেও আবেদন করছে; মাঝে মাঝে আমার মনে হত পরীক্ষা গুলোর নাম নিয়োগ পরীক্ষা না হয়ে বাদ দেওয়ার পরীক্ষা হলে অনেক ভালো হত। কারন সরকারি একটি ব্যাংকে প্রথম শ্রেণির চাকরির পরীক্ষায় পদসংখ্যা পাঁচশত হলে সেখানে আবেদন করছে দেড়লাখ! তার মানে সিংহভাগ আবেদনকারিকে বাদ দেওয়া হচ্ছে। বিসিএস বা পিএসসির অন্যান্য পরীক্ষায় আবেদন করতো আরো দুইগুন বেশি, তাই চাকরি ছেডে প্রস্তুতি নেওয়াই আমার কাছে শ্রেয় মনে হয়েছিলো। এখানে একটি বিষয় অবশ্যই উল্লেক করতে হচ্ছে, আমি যখন বিবিএ - র ছাত্র ছিলাম তখন আমার ধারণা ছিলো বিবিএ-তে যে ৩৪/৩৫ বিষয়ে আমাকে পড়ানো হচ্ছে চাকরির ক্ষেত্রেও সেসব বিষয়ের উপরেই আমাকে মূল্যায়ন করা হবে। কিন্তু চাকরির পরীক্ষায় আমাকে মূল্যায়ন করা হচ্ছে ষষ্ঠ শ্রেনী থেকে দশম শ্রেনী পর্যন্ত আমি যা পড়েছি তার উপর পুনরায় বিশদভাবে জ্ঞান নেওয়া বা পড়াশুনার উপর। সে সময় চাকরির প্রস্তুতি গ্রহন ও পরীক্ষায় অংশগ্রহণের পাশাপাশি  সরাসরি বয়স বৃদ্ধির আন্দোলনে যুক্ত হই, দু'বছরে অনেক গুলো চাকরির পরীক্ষায় অংশগ্রহণ করি এবং শেষের দিকের পরীক্ষাগুলোতে প্রায় সবগুলোতেই লিখিত পরীক্ষায় উত্তীর্ণ হই এবং ভাইভা দিতে থাকি। একটা সময় পর আমার চাকরিতে আবেদনের বয়স পার হয়ে যায় এবং আমি বেশ হতাশা হয়ে পড়ি। তবে পূর্বে আবেদনকৃত চাকরির পরীক্ষায় অংশগ্রহণ করতে থাকি। এরমধ্যে সৌভাগ্যক্রমে প্রত্যাশার কাছাকাছি একটি চাকরি পেতে সক্ষম হই।\nচাকরি হওয়ার পরেও পরোক্ষভাবে এই আন্দোলনে আমি যুক্ত ছিলাম মূলতো দুটো কারনে : এক, চাকরিতে প্রবেশের বয়স বাড়লে আমার আরো ভালো চাকরিতে প্রবেশ করার সুযোগ তৈরি হবে; দুই, এ আন্দোলনটি আমার  কাছে মনে হয়েছে সংখ্যাগরিষ্ট ও বঞ্চিত শিক্ষার্থী বা চাকরিপ্রার্থীদের আন্দোলন এবং বিষয়টি অত্যন্ত যৌক্তিক, মানবিক ও ন্যায়সঙ্গগত। এসব অনুধাবন থেকেই এই আন্দোলনের যৌক্তিকতা জাতির সামনে তুলে ধরতে চাকরিতে প্রবেশের বয়সসীমা নূন্যতম ৩৫ বছরে উন্নীত করার বিষয়  নিয়ে আমি তিনটি আর্টিকেল লিখি যা  জাতীয় পত্রিকায় তখন প্রকাশিত হয়।\n(৩)\nএ আন্দোলকে আমি সংখ্যাগরিষ্ট ও সুবিধাবঞ্চিতদের আন্দোলন বলছি কারন চাকরিতে প্রবেশের বয়েসের এই মারপ্যাঁচে সবচেয়ে বেশি ক্ষতিগ্রস্ত হয়ে আসছে জাতীয় বিশ্ববিদ্যালয়ের শিক্ষার্থীরা। পরিসংখ্যানে দেখা যায় বর্তমানে জাতীয় বিশ্ববিদ্যালয়ের শিক্ষার্থীর সংখ্যা প্রায় ৪০ থেকে ৪২ লক্ষ, এ শিক্ষার্থীদের মাস্টার্স সম্পন্ন করতে ২৬/২৭ বছর সময় লাগে। অন্যদিকে পাবলিক বিশ্ববিদ্যালয় গুলোতে শিক্ষার্থীর সংখ্যা প্রায় সাড়ে ৪ লাখ, এখানে সেশনজট না থাকলে ২৪/২৫ বছর বয়েসে শিক্ষার্থীরা মাস্টার্স সম্পন্ন করতে পারে। অন্যদিকে প্রাইভেট বিশ্ববিদ্যালয় গুলোতে শিক্ষার্থীর সংখ্যা প্রায় সাড়ে ৩ লাখ যারা ২৩/২৪ বছরে তাদের শিক্ষা জীবন শেষ করতে পারে। তাহলে চাকরিতে প্রবেশের জন্য সবচেয়ে কম সময় পাচ্ছে সংখ্যাগরিষ্ঠ ও সুবিধাবঞ্চিত শিক্ষার্থীরা এবং এ আন্দোলনের সংগে সম্পৃক্ত অধিকাংশ শিক্ষার্থীই জাতীয় বিশ্ববিদ্যালয়ের। পরিসংখ্যান ব্যুরো (বিবিএস)-র হিসাবে দেখা যায় বর্তমানে দেশে শিক্ষিত বেকার আছেন প্রায় ২৬ লাখ কিন্তু প্রকৃত সংখ্যা আরো বেশি। এদের সিংহভাগ জাতীয় বিশ্ববিদ্যালয় থেকে শিক্ষাজীবন সম্পন্ন করেছে। এখন এই বেকারত্বের এই দায় কার?\nআমাদের দেশে জাতীয় বিশ্ববিদ্যালয়ের অধিনস্ত অধিকাংশ কলেজ মফস্বল কিংবা গ্রামে অবস্থিত। আর পাবলিক ও প্রাইভেট বিশ্ববিদ্যালয়গুলো শহরে, শহরে অবস্থান করে একজন শিক্ষার্থী যত সহজে নিজেকে প্রতিযোগিতামূলক চাকরির বাজারে নিজেকে প্রস্তুত করতে পারবে অন্যদিকে মফস্বলের বা গ্রামের একজন শিক্ষার্থী সেভাবে পারবে না। অনেকের ক্ষেত্রে দেখা যায় জাতীয় বিশ্ববিদ্যালয় থেকে মাস্টার্স সম্পন্ন করা গ্রামের একজন শিক্ষার্থীর চাকরির প্রতিযোগিতা বুঝতে বুঝতেই আবেদনের বয়স শেষ হয়ে যায়, এর পেছনে আরেকটি বড় কারণ হলো আমাদের প্রচলিত শিক্ষাব্যবস্থায় ক্যারিয়ার গাইডলাইন সম্পর্কে তেমন কোন ধারনা দেওয়া হয় না। পাবলিক বিশ্ববিদ্যালয়ের শিক্ষার্থীরা এক্ষেত্রে এগিয়ে থাকে, ছাত্র অবস্থায় ইউভার্সিটির হলের বড় ভাইদের চাকরির পরীক্ষার প্রস্তুতি অনুসরন করে।\nএভাবে সংখ্যা গরিষ্ঠ শিক্ষার্থীদের পিছিয়ে পড়ার দায় কার? এখানে অত্যন্ত দুঃখের সঙ্গে বলতে হয় আমাদের শিক্ষা ব্যবস্থার সবচেয়ে অদূরদর্শী সিদ্ধান্ত হলো ১৯৯২ সালে গঠিত হওয়া জাতীয় বিশ্ববিদ্যালয়ের অধীনে হাজার হাজার কলেজ প্রতিষ্ঠা করে শিক্ষার্থীদের উচ্চশিক্ষার নামে বেকার তৈরির কারখানা তৈরি করা হয়েছে; যার মাশুল আজ দিচ্ছে তরুন শিক্ষার্থীরা। অথচ তখন থেকে যদি এসব শিক্ষা প্রতিষ্ঠানকে টেকনিক্যাল ইনস্টিটিউট হিসেবে গড়ে তোলা হত তাহলে আমরা টেকনিক্যালি স্কিলড একটি বড় জনশক্তি পেতাম যারা আজ দেশের বোঝা না হয়ে দেশের সম্পদ হত; তবে অনেক দেরিতে হলেও রাষ্ট্রের এই বিষয়ে বোধোদয় হয়েছে।\nলেখক: যুগ্ন-সাধারণ সম্পাদক \nপ্রবীণবান্ধব বাংলাদেশ চাই (প্রবা)",
        "author": "রাকিব হাসান সেলিম",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "একটি অকাল মৃত্যু ও চাকরিতে প্রবেশের বয়স প্রসঙ্গে"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-29T21:19:00",
        "updated_date": "09:54:00",
        "source": "দৈনিক মানবজমিন",
        "last_scraped": "2024-11-06T17:40:08.840054"
    },
    {
        "url": "https://mzamin.com/news.php?news=134508",
        "title": "মার্কিন নির্বাচনী প্রচারে উল্লেখযোগ্য কিছু মুহূর্ত",
        "image_urls": "https://mzamin.com/uploads/news/main/134508_x1.webp",
        "content": "রাত পোহালেই আমেরিকায় প্রেসিডেন্ট নির্বাচন। নির্বাচনকে কেন্দ্র করে হত্যা প্রচেষ্টা থেকে শুরু করে প্রার্থী পরিবর্তনসহ একাধিক ঘটনার সাক্ষী হয়েছে আমেরিকানবাসী।  এখানে সবচেয়ে বড় কিছু অবিস্মরণীয় মুহূর্তের সংক্ষিপ্ত বিবরণ তুলে ধরা হলো।\nসমাবেশে ট্রাম্পের ওপর গুলি \n১৯৮১ সালে রোনাল্ড রিগানের পর ডনাল্ড ট্রাম্প প্রথম প্রেসিডেন্ট পদপ্রার্থী যাকে লক্ষ্য করে গত ১৩ই জুলাই গুলি চালানো হয়। সাবেক প্রেসিডেন্ট ট্রাম্প পেনসিলভানিয়ার বাটলারে যখন সমর্থকদের উদ্দেশ্যে বক্তৃতা দিচ্ছিলেন তখন তাকে লক্ষ্য করে গুলি ছোড়া হয়। গুলিটি তার কান ঘেঁষে বেরিয়ে যাওয়ায় অল্পের জন্য প্রাণে বাঁচেন ট্রাম্প। সিক্রেট সার্ভিস কাউন্টার স্নাইপারের হাতে নিহত হওয়ার আগে ২০ বছর বয়সী থমাস ক্রুকস কাছাকাছি একটি ভবনের ছাদ থেকে আটটি গুলি ছুড়েছিলেন। সাবেক স্বেচ্ছাসেবক ফায়ার চিফ কোরি কমপেরেটোর ভিড়ের মধ্যে গুলিবিদ্ধ হন।  তিনি সেই সময়ে তার পরিবারকে গুলি থেকে রক্ষা করার চেষ্টা করেছিলেন। ট্রাম্পকে সিক্রেট সার্ভিস এজেন্টরা যখন উদ্ধার করে হাসপাতালের উদ্দেশ্যে নিয়ে যাচ্ছিলেন তখন সমর্থকদের কাছে  ‘লড়াই’ করার জন্য কিছুটা সময় চেয়ে নিয়েছিলেন তিনি। পরবর্তীতে  এক সমাবেশে বলেছিলেন ‘আমি গণতন্ত্রের জন্য বুলেট হজম করেছি।’\nমাস্কের সমর্থন ট্রাম্পকে \nট্রাম্পকে শুটিংয়ের রাতে টেসলার প্রধান বিলিয়নিয়ার ইলন মাস্ক এক্স-এ পোস্ট করেন, ‘আমি প্রেসিডেন্ট ট্রাম্পকে পুরোপুরি সমর্থন করি এবং তার দ্রুত আরোগ্য কামনা করি’। বিষয়টি  ট্রাম্পের জন্য বেশ লাভজনক। এক্স মালিকের বিপুল সামাজিক মিডিয়া উপস্থিতি তার ওয়ালেটের জন্যও সমান গুরুত্বপূর্ণ। জুলাই এবং সেপ্টেম্বরের মধ্যে মাস্ক একটি প্রচারাভিযান গোষ্ঠীকে ৭৫ মিলিয়ন ডলার এবং অক্টোবরের প্রথমার্ধ্বে প্রায় ৪৪ মিলিয়ন ডলার অনুদান দিয়েছিলেন ট্রাম্পের প্রেসিডেন্ট বিডকে সমর্থন করার জন্য। তিনি  ট্রাম্পের বেশ কয়েকটি সমাবেশে বক্তৃতাও করেছেন।\nদৌড় থেকে বাদ বাইডেন\nজো বাইডেন জুলাইয়ে প্রেসিডেন্ট পদের দৌড় থেকে নাম প্রত্যাহার করার আগে তার ওপর বেশ চাপ ছিল। ২৭শে জুন প্রথম টিভি বিতর্কে অংশ নেন দুই প্রেসিডেন্ট প্রার্থী ডনাল্ড ট্রাম্প ও জো বাইডেন। কিন্তু সেখানে একেবারেই খেই হারিয়ে ফেলেন ৮১ বছর বয়সী বাইডেন। তোতলামি, অস্পষ্ট কথাবার্তা, কথার মাঝখানে কী বলছেন তা ভুলে যাওয়া-কার্যত এই বিতর্ক ‘সার্কাসেই’ ডেমোক্রেট প্রার্থী হিসেবে বাইডেনের নামটি চলে যায় বাতিলের খাতায়। এরপরেই বাইডেনের জায়গাটি নেন ভাইস প্রেসিডেন্ট কমালা হ্যারিস। হ্যারিসকে সমর্থন দেয়ার এবং ডেমোক্রেটদের তার প্রচারে অনুদান দেয়ার জন্য অনুরোধ জানান বাইডেন।  \nহ্যারিসের দৌড়\nপ্রেসিডেন্ট জো বাইডেনের সমর্থন পেলেও কমালা হ্যারিসকে আনুষ্ঠানিকভাবে ডেমোক্রেটদের নতুন প্রেসিডেন্ট মনোনীত প্রার্থী হিসেবে বেছে নেয়া দরকার ছিল। বাইডেন বাদ পড়ার পরেই ৬০ বছর বয়সী হ্যারিসের কয়েকজন সম্ভাব্য প্রতিদ্বন্দ্বী ছিলেন; তবে সাবেক প্রেসিডেন্ট বারাক ওবামা তাকে সমর্থন করার পরে তার প্রতিদ্বন্দ্বিতা নিয়ে আর কেউ সন্দেহ প্রকাশ করেনি। শেষ পর্যন্ত কোনো প্রতিদ্বন্দ্বী আনুষ্ঠানিকভাবে সময়সীমার আগে নিজেদের উপস্থাপন করেনি; যার জেরে  হ্যারিসকে আগস্টের শুরুতে ডেমোক্রেটিক প্রার্থী হিসেবে ঘোষণা করা হয়েছিল। মনোনয়ন গ্রহণের পর তার প্রথম বক্তৃতায় ঐক্যের আহ্বান জানিয়ে হ্যারিস বলেছিলেন, তার একটি নতুন পথ তৈরি করার সুযোগ উপস্থিত। \n‘কমালা আইএস ব্র্যাট’\nহ্যারিসের মনোনীত প্রার্থী হওয়ার জন্য তার দলের সমর্থনের প্রয়োজন ছিল, তবে তার পক্ষে সম্ভাব্য ডেমোক্রেটিক ভোটারদের সমর্থন জোগাড়ও ছিল সমান গুরুত্বপূর্ণ। একটি ব্রান্ডিংয়ের দরকার ছিল। যে কাজটি সহজ করে দেন বৃটিশ পপ তারকা চার্লি। এক্সসিএক্স তাকে সমর্থন করে এক্স-এর একটি পোস্টে চার্লি লেখেন, ‘কমালা আইএস ব্র্যাট’।  নামটা উদ্ভট শোনালেও  এক্সসিএক্স  ছিল গ্রীষ্মে প্রকাশিত চার্লির একটি হিট অ্যালবাম।  তাই চার্লির সমর্থন কমালাকে বিশেষ সুবিধা এনে দেয়।\n‘সন্তানহীন বিড়াল’\n২০২১ সালে ট্রাম্পের রানিং মেট জেডি ভ্যান্সের করা মন্তব্যগুলোও শিরোনামে এসেছে। সেই সময়ে ফক্স নিউজের সঙ্গে কথা বলার সময় ভ্যান্স বলেছিলেন, ‘মিসেস হ্যারিস এবং অন্যান্য ডেমোক্রেটরা অনেকটা সেই সমস্ত বিড়ালদের মতো যারা  নিঃসন্তান। তারা নিজেরাই নিজেদের জীবনকে দুঃখী করে তুলেছেন। ‘ডেমোক্রেটদের পুরো ভবিষ্যৎ সন্তানহীন লোকদের দ্বারা নিয়ন্ত্রিত বলেও উল্লেখ করেন ভ্যান্স। ফ্রেন্ড স্টার জেনিফার অ্যানিস্টন ভ্যান্সের মন্তব্যের কড়া সমালোচনা করে ইনস্টাগ্রামে লিখেন, ‘আমি সত্যিই বিশ্বাস করতে পারছি না যে, মার্কিন যুক্তরাষ্ট্রের একজন সম্ভাব্য ভাইস প্রেসিডেন্টের কাছ থেকে এরকম মন্তব্য আসছে।’\nহ্যারিস তার প্রচারাভিযানে  ভ্যান্সের মন্তব্যের প্রেক্ষিতে কড়া প্রতিক্রিয়া জানিয়ে বলেছিলেন, ‘প্রতিটি আমেরিকানই এই দেশের ভবিষ্যতের অংশীদার।’\nহ্যারিসের জাতিগত পরিচয় নিয়ে প্রশ্ন তোলেন ট্রাম্প\nশিকাগোতে ন্যাশনাল এসোসিয়েশন অফ ব্ল্যাক জার্নালিস্ট দ্বারা আয়োজিত একটি কনভেনশনে শ্রোতাদের সামনে  ট্রাম্প হ্যারিসের জাতিগত পরিচয় নিয়ে প্রশ্ন তোলেন। বলেন, ‘তিনি কি ভারতীয় নাকি তিনি কৃষ্ণাঙ্গ?’ ট্রাম্প বলেছিলেন, ‘আমি তাকে দীর্ঘদিন ধরে চিনি, পরোক্ষভাবে প্রত্যক্ষভাবে নয়... এবং তিনি সর্বদা ভারতীয় ঐতিহ্যের প্রচার করে এসেছেন। আমি জানতাম না  কয়েক বছর আগে তিনি কীভাবে কৃষ্ণাঙ্গ হয়ে গেলেন  এবং এখন তিনি কৃষ্ণাঙ্গ হিসেবে পরিচিত হতে চান। তাই আমি জানি না, তিনি  কি ভারতীয় নাকি কৃষ্ণাঙ্গ? কমালা হ্যারিসের বাবা একজন জ্যামাইকান এবং মা একজন ভারতীয়। উভয়ই মার্কিন যুক্তরাষ্ট্রের অভিবাসী। জবাবে,  হ্যারিস বলেছিলেন এই মন্তব্যগুলো অনেক পুরনো হয়ে গেছে।\n‘ইনি আমার বাবা!’\nমিনেসোটার গভর্নর টিম ওয়ালজ তুলনামূলকভাবে অপরিচিত ছিলেন যতক্ষণ না হ্যারিস তাকে তার ভাইস প্রেসিডেন্টের রানিং মেট  হিসেবে আগস্টের শুরুতে বেছে নিয়েছিলেন।কিন্তু তিনি সত্যিই কয়েক সপ্তাহ পরে ডেমোক্রেটিক ন্যাশনাল কনভেনশনে একটি যুগান্তকারী বক্তৃতা দিয়ে বিশেষ ছাপ ফেলতে সক্ষম হন। তিনি তার দলের বিশ্বস্তদের বলেছিলেন যে, ডনাল্ড ট্রাম্পের অধ্যায় শেষ। পাতা উল্টানোর সময় উপস্থিত। আপাতদৃষ্টিতে ওয়ালজ তার ছেলে গাসের কাছ থেকে সব থেকে বেশি অনুপ্রাণিত হয়েছিলেন, যখন বক্তৃতার মাঝপথে দাঁড়িয়ে অশ্রুসজল হয়ে গর্বিতভাবে গাস বলেছিলেন, ‘ইনি আমার বাবা!’\nটেলর সুইফটের  হ্যারিসকে সমর্থন \nপপ সুপারস্টার টেলর সুইফট তার ২৮৩ মিলিয়নেরও বেশি অনুগামীদের ইনস্টাগ্রামে একটি পোস্টে বলেন- ‘আমি ২০২৪ সালের প্রেসিডেন্ট নির্বাচনে কমালা হ্যারিস এবং   ওয়ালজকে আমার ভোট দেবো।’\nট্রাম্পের নির্বাচনী পরিকল্পনা সম্পর্কে প্রশ্ন তুলে টেলর সুইফট বলেন, ‘আসল পরিকল্পনা সম্পর্কে আমাদের খুব স্বচ্ছ হওয়া দরকার’। পোস্টটির সঙ্গে শিল্পী তার বিড়াল বেঞ্জামিনকে আগলে রাখার একটি ছবি দেন। অনেকে মনে করেন চাইল্ডলেস ক্যাট লেডি বিতর্কের জন্যই এই অর্থবহ ছবি দিয়েছেন জনপ্রিয় শিল্পী। উত্তরে ট্রাম্প শুধু একটি কথাই বলেছিলেন তিনি ‘টেলর ভক্ত নন’। সুইফটের পোস্টের কয়েকদিন পরে, জনমত জরিপে দেখা গেছে যে, হ্যারিস  গুরুত্বপূর্ণ জনসমর্থন অর্জন করতে সক্ষম হন। যার জেরে সাবেক প্রেসিডেন্ট তার ট্রুথ সোশ্যাল মিডিয়া অ্যাকাউন্টে লিখতে বাধ্য হয়েছিলেন: ‘আমি টেলর সুইফটকে ঘৃণা করি!’\nগল্‌ফ মাঠে ট্রাম্পকে হত্যার চেষ্টা\nএবার আততায়ী গুলি ছোড়ার আগেই সিক্রেট সার্ভিসের নজরে পড়েন। ১৫ই সেপ্টেম্বর ফ্লোরিডায় গল্‌ফ খেলার সময় ট্রাম্পকে হত্যার চেষ্টা করেন রায়ান রুথ নামের এক ব্যক্তি। পরবর্তীতে তদন্তে জানা যায়, গাছের আড়াল থেকে ট্রাম্পের দিকে বন্দুক তাক করার সময়ই তাকে দেখে ফেলে সিক্রেট সার্ভিস এবং তাকে উদ্দেশ্য করে গুলি ছোড়ে। এই আততায়ীকেও ঘটনাস্থলেই হত্যা করা হয়। এই হত্যাচেষ্টার জন্য বাইডেন ও হ্যারিসের ‘উস্কানিমূলক কথাবার্তাকে’ দায়ী করেন ট্রাম্প।\nমঙ্গলবার ৫ই নভেম্বর সন্ধ্যায় ভোট শেষ না হওয়া পর্যন্ত প্রার্থীরা ভোটারদের মন জয় করার চেষ্টা করবেন। জরিপগুলো প্রমাণ করে যে, এটি বছরের মধ্যে সবচেয়ে শক্ত প্রতিযোগিতা হতে চলেছে। এখন দেখার বিষয় ‘শেষ হাসি কে হাসে’।\nসূত্র: স্কাই নিউজ",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মার্কিন নির্বাচনী প্রচারে উল্লেখযোগ্য কিছু মুহূর্ত"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:40:20.033019"
    },
    {
        "url": "https://mzamin.com/news.php?news=121936",
        "title": "ছাত্রজনতার আন্দোলনে শহীদদের রুহের মাগফেরাত কামনায় মেলবোর্ন বিএনপির দোয়া মাহফিল",
        "image_urls": "https://mzamin.com/uploads/news/main/121936_p.webp",
        "content": " স্বৈরাচার শেখ হাসিনার বিরুদ্ধে গণ অভ্যুত্থানে বৈষম্যবিরোধী ছাত্র আন্দোলনে শহীদদের রুহের মাগফেরাত কামনায় মেলবোর্ন-ভিক্টোরিয়া, অস্ট্রেলিয়াতে দোয়া মাহফিলের আয়োজন করা হয়। প্রধান অতিথি হিসেবে টেলিকনফারেন্স এ বক্তব্য রাখেন বিএনপি কেন্দ্রীয় কমিটির আন্তর্জাতিক বিষয়ক  সম্পাদক, মোহাম্মদ রাশেদুল হক । তিনি বলেন, “ছাত্রজনতার আন্দোলনে ছাত্রদের পাশাপাশি আমাদের দলীয় অনেক ভাই শহীদ হয়েছেন। আমরা ছাত্রজনতার আন্দোলনে যারা জীবন দিয়েছেন তাঁদের গভীর শ্রদ্ধার সাথে স্মরণ করছি। বিশেষ অতিথি হিসেবে উপস্থিত ছিলেন বিএনপি নেতা জালাল আহমেদ কুমু ও তৌহিদ পাটোয়ারী। সভাটি পরিচালনা করেন সাবেক অস্ট্রেলিয়া ছাত্রদল যুগ্ম সাধারণ সম্পাদক ফয়সাল মোহাম্মদ। জালাল আহমেদ কুমু তার বক্তব্যে বলেন, “বর্তমান পরিস্থিতিতে অতিদ্রুত একটি গণতান্ত্রিক সরকারের প্রয়োজন। বর্তমান অন্তর্র্বতীকালীন সরকারের উচিৎ হবে যত দ্রুত সম্ভব একটি অবাধ নিরপেক্ষ সুষ্ঠু নির্বাচনের ব্যাবস্থা করে গণতান্ত্রিক সরকারের কাছে ক্ষমতা হস্তান্তর করা। মাহফিলের সভাপতিত্বে ছিলেন সাবেক ছাত্রনেতা ও অস্ট্রেলিয়া ছাত্রদলের সাবেক সভাপতি কায়াস মাহমুদ। তিনি তাঁর বক্তব্যে বলেন, মহান আল্লাহ্ তাআলার অশেষ রহমতে ছাত্রজনতার গণ অভ্যুত্থান সফল হয়েছে। আন্দোলনে শহীদদের মাগফেরাত কামনায় আমরা সকলে দোয়া করি। যারা আন্দোলনে নিহত হয়েছেন তাঁদের সঠিক তালিকা দ্রুত প্রকাশ করতে হবে এবং সেই সাথে নিহতদের পরিবারকে সার্বিক সহযোগিতা করার আহবান জানাচ্ছি। যারা আহত হয়েছেন তাঁদের সুচিকিৎসার ব্যাবস্থা করতে হবে। তাঁদের এই আত্মত্যাগ আমরা কোনভাবেই বৃথা যেতে দিবনা। \n ",
        "author": "অষ্ট্রেলিয়া থেকে সংবাদদাতা",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ছাত্রজনতার আন্দোলনে শহীদদের রুহের মাগফেরাত কামনায় মেলবোর্ন বিএনপির দোয়া মাহফিল"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-08T21:16:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:40:31.182300"
    },
    {
        "url": "https://mzamin.com/news.php?news=134340",
        "title": "হুমকির মুখে শিল্পকলার নাটক প্রদর্শনী বন্ধ, ক্ষমা চাইলেন মহাপরিচালক",
        "image_urls": "https://mzamin.com/uploads/news/main/134340_received_1479386682726412.jpeg",
        "content": "শনিবার সন্ধ্যায় বাংলাদেশ শিল্পকলা একাডেমির জাতীয় নাট্যশালায় দেশনাটক দলের প্রদর্শনী চলার সময়ে একটি পক্ষের আপত্তির কারণে তা বন্ধ করে দেয়া হয়েছে।\nদর্শকদের কাছে ক্ষমা চেয়ে, নাটক বন্ধের নির্দেশ দেন একাডেমির মহাপরিচালক সৈয়দ জামিল আহমেদ। জাতীয় নাট্যশালার মঞ্চে এ ঘটনা ঘটে। একাডেমির মহাপরিচালক সৈয়দ জামিল আহমেদ বলেন, বেশ কিছু উত্তেজিত জনতা জাতীয় নাট্যশালায় গেট ভেঙে ভেতরে প্রবেশ করার চেষ্টা করেন। অনেক কথা হয়েছে, উত্তেজিত জনতার সাথে। কিন্তু তারা এ নাটক বন্ধের দাবি জানান। এ সময় দর্শক সারি থেকে সৈয়দ জামিল আহমেদকে লক্ষ্য করে প্রশ্ন করা হয়, এভাবে কারও কথা বলার অধিকার বন্ধ করা যাবে কী। এমন প্রশ্নের জবাবে তিনি বলেন, আমি অনেক চেষ্টা করেছি, তাদের বোঝানোর জন্য। এতক্ষণ তাদের সাথে কথার যুদ্ধ করেছি। যদি তারা আগুন ধরিয়ে দেয়, এইজন্য বন্ধ করার সিদ্ধান্ত নেয়া হয়েছে। দেশ নাটকের শো বন্ধের দাবিতে বিকাল থেকেই নাট্যশালার মূল ফটকের বাইরে অবস্থান নেন বৈষম্যবিরোধী ছাত্র-আন্দোলনের নামে কিছু মানুষ।  নাটকের মাঝামাঝি এসে শিল্পকলার মহাপরিচালক সৈয়দ জামিল আহমেদ নাটক বন্ধ করে দিতে বলেন।  জানা যায়, দেশ নাটকের সিনিয়র সদস্য এহসানুল আজিজ বাবু ছাত্র আন্দোলনের সময় ফেসবুকে ছাত্র আন্দোলন বিরোধী পোস্ট দেয়ায় তার প্রতি আন্দোলনকারীরা ক্ষুব্ধ ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হুমকির মুখে শিল্পকলার নাটক প্রদর্শনী বন্ধ",
            " ক্ষমা চাইলেন মহাপরিচালক"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T00:38:00",
        "updated_date": "00:06:00",
        "source": "দৈনিক মানবজমিন",
        "last_scraped": "2024-11-06T17:40:42.648181"
    },
    {
        "url": "https://mzamin.com/news.php?news=134375",
        "title": " আমেরিকার দিকে তাকিয়ে পুরো বিশ্ব! ",
        "image_urls": "https://mzamin.com/uploads/news/main/134375_us.webp",
        "content": "আমেরিকার দিকে তাকিয়ে পুরো বিশ্ব ! কে হচ্ছেন বিশ্বের ক্ষমতাধর রাষ্ট্রের প্রধান? ডেমোক্রেট কমালা হ্যারিস না রিপাবলিকান ডনাল্ড ট্রাম্প? কার নেতৃত্বে চলবে যুক্তরাষ্ট্র? আসলে এটা কেবলই একটি দেশের নির্বাচন মাত্র নয়। আমেরিকার ভোটবাক্সে লুকিয়ে রয়েছে গোটা বিশ্বের অভিমুখ। শেষ লগ্নে দু’পক্ষের মধ্যে প্রচারের লড়াইও জমে উঠেছে। নির্বাচন ৫ নভেম্বর হলেও অপেক্ষায় থাকতে হবে আগামী কয়েকদিন। কারণ মার্কিন প্রেসিডেন্ট নির্বাচনী পদ্ধতির কারণে ফল পেতে কয়েকদিন এমনকি কয়েক সপ্তাহ লেগে যেতে পারে। ইলেকটোরাল ভোটের চূড়ান্ত ফল পাওয়ার পরই জানা যাবে কে হয়েছেন বিজয়ী । সব মিলিয়ে যিনি অন্তত: ২৭০টি বা তার বেশী ইলেকটোরাল ভোট পাবেন তিনিই হবেন পরবর্তী প্রেসিডেন্ট। কমালাকে জিতানোর জন্য ওবামা, ক্লিন্টন এবং বাঘা বাঘা শিল্পীরা, একইসঙ্গে মিশেল ওবামা এবং হিলারি ক্লিন্টনও মাঠে নেমেছেন। ওদিকে দুই শীর্ষ ধনী ইলন মাস্ক ও বিল গেটস অর্থের ভাণ্ডার নিয়ে নেমেছেন দুই প্রতিদ্বন্দ্বীকে জিতিয়ে নিজের ব্যবসায় আরো শিখরে উঠতে। জো বাইডেনের বয়সের ভারসাম্যহীনতার জন্য তাকে প্রতিদ্বন্দ্বিতা থেকে সরতে হয়েছে।  ট্রাম্পের ক্ষেত্রেও বয়স একটি ফ্যাক্টর, এদিক থেকে কমলা সুবিধাজনক অবস্থানে। তবে বয়সে প্রবীণ হলেও ট্রাম্প আক্রমণাত্মক, শ্বেতাঙ্গ জাতীয়তাবাদী ও সফল ব্যবসায়ী- যা মার্কিনিদের পছন্দ। আবার জেনারেশন গ্যাপেও কমালার অবস্থান সুবিধাজনক। \n৫০টি অঙ্গরাজ্যের মধ্য ১৯টি ডেমোক্রেটদের যেখানে ইলেকটরাল ভোট ২২৬টি, আর রিপাবলিকানদের দখলে ২৪টি অঙ্গরাজ্যে যাদের ভোট ২১৯টি, অন্যদিকে ৭টি দোদুল্যমান রাজ্যের ভোট ৯৩টি, এখান থেকে ৪৪টি পেলে কমালা জয়ী আর ট্রাম্পকে পেতে হবে ৫১টি। এখানেই দোদুল্যমান রাজ্যগুলির মাহাত্ম্য। তাই দুইজনই আদা-জল খেয়ে নেমেছেন ঈপ্সিত লক্ষ্য অর্জন করতে।\nমার্কিন প্রেসিডেন্ট নির্বাচনের দিকে কেন পৃথিবীব্যাপী এমন উৎসাহ? কারণ, পৃথিবীর প্রতিটি প্রান্তে যা কিছুই ঘটুক- যুদ্ধ কিংবা যে কোনো সংকট-সমস্যা বা যে কোন সামাজিক-রাজনৈতিক-মানবাধিকার সমস্যা - সবখানেই পরাশক্তি যুক্তরাষ্ট্র জড়িত এবং তা গুরুত্ব বহন করে। ইউক্রেন, গাজা, লেবানন, তাইওয়ান, এমনকি বাংলাদেশের রাজনৈতিক অবস্থানেও আমেরিকা সক্রিয়। তাছাড়া, জাতিসংঘ ও আন্তর্জাতিক সবগুলি সংস্থার উপরও মোড়লিপনা করছে মার্কিন যুক্তরাষ্ট্র। ইরান, রাশিয়া, চীন, ভারত, পাকিস্তান সবাই নিজ নিজ স্বার্থে উদ্বিগ্ন। বাংলাদেশি আমেরিকানরাও ডেমোক্রেটিক ও রিপাবলিকান শিবিরে বিভক্ত, তবে ডেমোক্রেট সমর্থক বেশী। \nনির্বাচনী এজেন্ডা ও প্রতিশ্রুতির ব্যাপারে কমালা-ট্রাম্প দুইজন কিছুটা দুই মেরুর, বিশেষ করে অভিবাসী ও অর্থনৈতিক পরিকল্পনা ও ব্যবস্থাপনায়। কমলা মধ্যবিত্তদের প্রতি সদয়, আর ট্রাম্প ধনী ব্যবসায়ীদের মাধ্যমে উন্নয়নে বিশ্বাসী। \nপ্রেসিডেন্ট নির্বাচনে যে কেউ জিতুক তাতে মার্কিন পররাষ্ট্র ও ভূরাজনৈতিক নীতিতে তেমন পরিবর্তন হবে না তবুও ব্যক্তি ট্রাম্প ও কমালার দৃষ্টিভঙ্গি অনেকটুকু প্রভাব ফেলবে। উল্লেখ্য, যুক্তরাষ্ট্রে প্রেসিডেন্ট নির্বাচন সব সময় নভেম্বরের প্রথম সোমবারের পর মঙ্গলবার হয়। এ বছর সেই অগ্নিপরীক্ষার দিন ৫ নভেম্বর । বাংলাদেশের সময় অনুযায়ী ১১ ঘণ্টা পিছিয়ে যুক্তরাষ্ট্র। ফলে বাংলাদেশ সময় মঙ্গলবার রাত থেকে শুরু হবে ভোটাভুটির পর্ব।",
        "author": "সিদ্দিকুর রহমান সুমন, যুক্তরাষ্ট্র থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " আমেরিকার দিকে তাকিয়ে পুরো বিশ্ব! "
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T20:24:00",
        "updated_date": "13:23:00",
        "source": "দৈনিক মানবজমিন",
        "last_scraped": "2024-11-06T17:40:53.857427"
    },
    {
        "url": "https://mzamin.com/news.php?news=134447",
        "title": "এবার কমালাই জিতবেন- জেমস কারভিল ",
        "image_urls": "https://mzamin.com/uploads/news/main/134447_ebar.webp",
        "content": "যুক্তরাষ্ট্রের এবারের নির্বাচনে ডেমোক্রেট প্রেসিডেন্ট প্রার্থী কমালা হ্যারিসকেই এগিয়ে রেখেছেন প্রবীণ মার্কিন রাজনৈতিক বিশেষজ্ঞ জেমস কারভিল। তিনি বিশ্বাস করেন প্রেসিডেন্ট পদের জন্য রিপাবলিকান নেতা ডনাল্ড ট্রাম্পের চেয়ে কমালাই আংশিকভাবে এগিয়ে রয়েছেন। কেননা, প্রচারণার কৌশলের দিক থেকে ট্রাম্পের চেয়ে কমালাই অনেক বেশি গ্রহণযোগ্য। এ খবর দিয়েছে যুক্তরাষ্ট্রভিত্তিক রাজনৈতিক সংবাদমাধ্যম দ্য হিল। এতে বলা হয়, ৮০ বছর বয়সী কারভিল যুক্তরাষ্ট্রের একজন প্রবীণ রাজনৈতিক ব্যাখ্যাদাতা। ১৯৯২ সালে হোয়াইট হাউসের দৌড়ে বিল ক্লিনটনকে অনেকটাই এগিয়ে দিয়েছিল কারভিলের নীতিগত সমর্থন। এবারের নির্বাচনে ডেমোক্রেট দলের প্রেসিডেন্ট প্রার্থিতা থেকে জো বাইডেনের সরে দাঁড়ানোর বিষয়ে সবচেয়ে বেশি এবং সবার আগে যিনি সরব হয়েছিলেন তিনি হচ্ছেন কারভিল। শুরু থেকেই তিনি বলেছেন প্রেসিডেন্ট প্রার্থিতার জন্য মার্কিন প্রেসিডেন্ট খুবই বয়স্ক ব্যক্তি। যতক্ষণ না পর্যন্ত ডেমোক্রেটরা বা জো বাইডেন প্রার্থিতা প্রত্যাহার না করেছেন ততক্ষণ তিনি এ বিষয়ে বেশ সরব ছিলেন। \nশুক্রবার এমএসএনবিসি-এর কাছে দেয়া এক সাক্ষাৎকারে কারভিল বলেছেন, আমার মনে হয় সে (কমালা হ্যারিস) জিতবে। কেননা, তিনি এখন আরও অনেক বেশি অর্থ ও শক্তি পেয়েছেন। তার এখন একটি ঐক্যবদ্ধ দল রয়েছে। অন্যদিকে ডনাল্ড ট্রাম্পকে কটাক্ষ করে ‘স্টোন-অ্যাস নাটস’ বলেছেন কারভিল। এ ছাড়া কমালা হ্যারিসকে সমর্থন না করার জন্য কারভিল লস অ্যানজেলেস টাইমস এবং ওয়াশিংটন পত্রিকার সমালোচনা করেছেন। পত্রিকা দু’টিকে সমালোচনা করে কারভিল বলেছেন, আমি বলতে চাচ্ছি একটি রাজনৈতিক প্রতিপক্ষকে অন্য ৯ জনের সঙ্গে ফায়ারিং স্কোয়াডে দাঁড় করিয়ে বলবেন, ওহ! আমি এতে জড়াতে চাই না, এটা নোংরা রাজনীতি। আসলে এসব বক্তব্য বিশ্বাস করার মতো না। \nকারভিল বর্তমানে উদারপন্থি আমেরিকান সুপার পিএসি এবং বিরোধী গবেষণা গ্রুপ আমেরিকান ব্রিজ ২১তম সেঞ্চুরির সিনিয়র উপদেষ্টা হিসেবে কাজ করছেন। কেন তিনি মনে করেন যে, কমালা হ্যারিসই এবার হোয়াইট হাউস জয় করবেন, তার ব্যাখ্যা দিয়েছেন যুক্তরাষ্ট্রের এই প্রবীণ রাজনৈতিক বিশেষজ্ঞ। নিউ ইয়র্ক টাইমসে তিনি লিখেছেন, ‘আমি শতভাগ আবেগি। এখন প্রতিনিয়ত বলা হচ্ছে যে, আমেরিকা গোত্রে গোত্রে বেশ বিভক্ত হয়ে পড়েছে। কিন্তু আমি মনে করি এটি ভুল ধারণা।’ তিনি মনে করেন কট্টরপন্থি হোক বা উদারপন্থি, সকলের জন্যই ভোটের ব্যালট উন্মুক্ত, যার মাধ্যমে আমেরিকার গণতান্ত্রিক ধারা অব্যাহত রাখতে উভয়ের ভূমিকাই গুরুত্বপূর্ণ।",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "এবার কমালাই জিতবেন- জেমস কারভিল "
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:41:05.122273"
    },
    {
        "url": "https://mzamin.com/news.php?news=111997",
        "title": "'সোশ্যাল মিডিয়ার কর্তারা সবচেয়ে বড় একনায়ক'",
        "image_urls": "https://mzamin.com/uploads/news/main/111997_maria.webp",
        "content": "মার্ক জাকারবার্গ এবং ইলন মাস্কের মতো টেক জায়ান্টরা  হলেন ‘সবচেয়ে বড় একনায়ক’,  মনে করেন মারিয়া রেসা যিনি মিডিয়ার স্বাধীনতা রক্ষার জন্য ২০২১ সালে নোবেল শান্তি পুরস্কার জিতেছেন। আমেরিকান-ফিলিপিনা সাংবাদিক ফিলিপাইনের তৎকালীন প্রেসিডেন্ট রদ্রিগো দুতের্তের প্রশাসনের সময় দায়ের করা অভিযোগের বিরুদ্ধে বেশ কয়েক বছর লড়েছেন। তবে মারিয়া রেসা মনে করেন, দুতের্তে মার্ক জাকারবার্গ বা  ইলন মাস্কের তুলনায় অনেক ছোট স্বৈরশাসক। পাউইসে হেই সাহিত্য উৎসবে বক্তৃতা করতে গিয়ে রেসা বলেন, ‘জাকারবার্গ এবং মাস্ক প্রমাণ করেছেন যে, সংস্কৃতি, ভাষা বা ভূগোল নির্বিশেষে, আমাদের মধ্যে পার্থক্যের চেয়ে অনেক বেশি মিল রয়েছে কারণ আমাদের সকলকে একইভাবে পরিচালনা করা হচ্ছে। সোশ্যাল মিডিয়া প্ল্যাটফর্মগুলির আমাদের অনুভূতি পরিবর্তন করার  ক্ষমতা রয়েছে। বিশ্বকে দেখার দৃষ্টিভঙ্গি পরিবর্তন করার ক্ষমতা রয়েছে।’ \nরেসা মনে করেন, আইডেন্টিটি পলিটিক্স সম্পর্কে অনলাইনে কথোপকথন সারা বিশ্বে মেরুকরণ সৃষ্টি করেছে। তার মতে, ‘ফিলিপাইনে এটি ধনী বনাম দরিদ্র সংঘাত। মার্কিন যুক্তরাষ্ট্রে জাতিবিদ্বেষের জন্ম দিয়েছে। এসবের লক্ষ্য ছিল বিশ্বজুড়ে বিশৃঙ্খলা সৃষ্টি।’ শুধু তাই নয়, রেসা মনে করেন- টেক কোম্পানিগুলো যেভাবে মেরুকরণকে উস্কে দিচ্ছে, ব্যক্তিগত থেকে সামাজিক স্তরে ভয়-ক্রোধ- ঘৃণার উদ্রেক করছে তা উদ্বেগজনক।\nনোবেল শান্তি পুরস্কারজয়ী রেসা মনে করেন, প্রযুক্তি সংস্থাগুলির নিয়ন্ত্রণ কমাতে দুটি উপায় রয়েছে। প্রথমত, মার্কিন যুক্তরাষ্ট্রের ১৯৯৬ সালের কমিউনিকেশনস ডিসেন্সি অ্যাক্টের ২৩০ ধারা পরিবর্তন করা উচিত, যা এই সংস্থাগুলিকে দায়মুক্তির সুযোগ দেয়। এই আইনটি  ইন্টারনেট কোম্পানিগুলোকে তাদের ব্যবহারকারীদের পোস্ট করা বিষয়বস্তুর বিরুদ্ধে মামলা থেকে রক্ষা করে। অন্যটি হলো, যদি আপনার সন্তান থাকে তবে তাদের উপযুক্ত বয়স না হওয়া পর্যন্ত সোশ্যাল মিডিয়া ব্যবহার করতে দেবেন না। \nরেসা মনে করেন যে, মার্কিন যুক্তরাষ্ট্র এবং ইতালি  চীনা মালিকানাধীন টিকটক নিষিদ্ধ করে দুর্দান্ত পদক্ষেপ নিয়েছে। এর পাশাপাশি আর্টিফিশিয়াল ইন্টেলিজেন্স প্রসঙ্গে বলতে গিয়ে নোবেলজয়ী বলেন, ‘জেনারেটিভ এআই -এর মাধ্যমে আপনি যে তথ্য পাচ্ছেন তার মান ইতিমধ্যেই খারাপ বলে প্রমাণিত হয়েছে গবেষণায়। একটা সময় আসবে যখন এটি আমাদের নিজস্ব ক্ষমতাকে কমিয়ে দেবে।’\nসূত্র : দা গার্ডিয়ান",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "'সোশ্যাল মিডিয়ার কর্তারা সবচেয়ে বড় একনায়ক'"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": null,
        "updated_date": "21:24:00",
        "source": "দৈনিক মানবজমিন",
        "last_scraped": "2024-11-06T17:41:18.189185"
    },
    {
        "url": "https://mzamin.com/news.php?news=132803",
        "title": "বার্ধক্যের চ্যালেঞ্জ মোকাবিলায় সমাজ কর্মীর ভূমিকা",
        "image_urls": "https://mzamin.com/uploads/news/main/132803_2.webp",
        "content": "বার্ধক্য হলো জীবনের শেষ ধাপ। চ্যালেঞ্জ হলো স্বস্তিদায়ক, শান্তি পূর্ণ বার্ধক্য যাপনের বাঁধা সমূহ। মোকাবিলা হলো  বাঁধা অপসারণের  কৌশল। সমাজকর্মী বলতে বুঝায় সমাজের বিদ্যমান চ্যালেঞ্জ গুলোর ইতিবাচক পরিবর্তনে ভূমিকা পালন কারী। ভূমিকা মানে অবস্থান বা কাজ।\nপেশাগত সেবা প্রদানের লক্ষ্যে সমাজকর্মীরা  যেসব কৌশল অবলম্বন করে সেটাকে সমাজ কর্মপদ্ধতি বলে। সমাজকর্মীরা ব্যক্তি,দলও সমষ্টির সমস্যার সমাধান,প্রতিরোধ,  নিয়ন্ত্রণ ও উন্নয়নে কাজ করে। সমাজকর্মীর সেবা সংক্রান্ত  সংশ্লিষ্ট বিষয়ে প্রশিক্ষণ এবং সুস্পষ্ট ধারণা থাকতে হবে। \nবার্ধক্যের সবচেয়ে বড় চ্যালেঞ্জ হলো শারীরিক সমস্যা। চোখ, দাঁত,কান,কিডনি,ফুসফুস, লিভার, হার্ট,ত্বক, দুর্বল হয়ে কার্যকারিতা কমতে থাকে।  উচ্চ রক্ত চাপ,হৃদ রোগ,ডায়েবিটিস, শ্বাসকষ্ট, উচ্চ মাত্রার কোলেস্টেরল, এ্যালার্জি,ক্যান্সার,জয়েন্টে ব্যাথা,হাড় ক্ষয় রোগ,হরমোনের সমস্যা  ইত্যাদির জন্য নিয়মিত ওষুধ সেবন করতে হয়। \nমানসিক সমস্যা গুলো হলো, উদ্বেগ উৎকন্ঠা, বিষন্নতা, নিদ্রাহীনতা,সিজোফ্রেনিয়া  ইত্যাদি। \nস্বাস্থ্যের চ্যালেঞ্জ মোকাবিলায় সমাজকর্মী সংশ্লিষ্ট রোগের চিকিৎসায় বিশেষজ্ঞ ডাক্তারদের নাম ঠিকানা, হাসপাতাল ও ক্লিনিকের ঠিকানা, চিকিৎসা ব্যয়,গরীব রোগীর  বিনামূল্যে চিকিৎসা ও ওষুধ পাবার সুযোগ সুবিধা সম্পর্কে বিস্তারিত জানবেন।  রোগীকে হাসপাতাল,ক্লিনিকে ভর্তি করে জরুরি চিকিৎসা দেয়ার ব্যবস্থা করার মতো দক্ষতা থাকতে হবে। \nঅসহায় দরিদ্র দুঃস্থ  রোগীদের হাসপাতাল সমাজ সেবা বিভাগ থেকে সরকারি অনুদান পাবার ক্ষেত্রে সহযোগিতা এবং  চিকিৎসা ব্যয় মিটানোর জন্য  তহবিল গঠনের  উদ্যোগ গ্রহণ। \nচিকিৎসা শেষে স্বাভাবিক স্বাধীন জীবন যাপনে ফিরিয়ে আনতে কার্যকরী ভূমিকা পালন। ওষুধ, পুষ্টিকর খাবারের ব্যবস্থা করার  জন্য আন্তরিক প্রচেষ্টা অব্যাহত রাখতে হবে। \nবার্ধক্যে দ্বিতীয় চ্যালেঞ্জ হলো  থাকা খাওয়া,সেবা যত্ন পাবার সুযোগ সুবিধা সংকুচিত হওয়া। \nসমাজকর্মী দুঃস্থ  অসহায় প্রবীণদের পূনর্বাসনের জন্য নিঃখরচায় সরকারি বেসরকারি প্রবীণ নিবাস এবং বৃদ্ধাশ্রমের খোঁজ খবর সম্পর্কে হালনাগাদ  অবগত থাকবেন। টাকার বিনিময়ে প্রবীণ নিবাসে থাকা খাওয়া সেবা পাবার সুযোগ সুবিধা সম্পর্কে ওয়াকিবহাল  থাকতে হবে। ব্যক্তিগত উদ্যোগে গড়ে উঠা প্রবীণ নিবাস গুলোর সম্পর্কে সম্যক ধারণা থাকতে হবে।সমমনা  প্রবীণরা একসাথে কিংবা মেস করে থাকতে চাইলে আন্তরিক ভাবে  সহায়তা করতে হবে। \nতৃতীয় চ্যালেঞ্জ হলো  ব্যক্তির নিরাপত্তা ব্যবস্থা।একজন প্রবীণ পরিবার, সমাজ এবং রাস্ট্রে নানান রকমের নিপীড়ন, নির্যাতন এবং বৈষম্যের শিকার হন। মান সম্মানের কথা চিন্তা  করে অধিকাংশ প্রবীণ নির্যাতন নিপীড়নের কথা প্রকাশ করতে চায় না।প্রবীণ বয়সে  হত্যা এবং আত্মহত্যার ঝুঁকি থাকে। টাকা পয়সা, জমিজমা,ঘর বাড়ি,সহায় সম্পদ বেহাত  হবার সম্ভাবনা তৈরি হয়। স্বাধীন ভাবে চলাফেরা, সিদ্ধান্ত নেবার ক্ষমতা ঝুঁকির মধ্যে পড়তে পারে। সমাজ কর্মীর দায়িত্ব হলো ব্যক্তির নিরাপত্তার ঝুঁকি  পর্যালোচনা করে ব্যক্তির জান মাল রক্ষায় আইনগত পদক্ষেপ গ্রহণ করা। ব্যক্তিকে নিরাপত্তা ঝুঁকি মোকাবিলায় সক্ষম  করে গড়ে তোলা।\nনানা ধরনের সামাজিক উদ্যোগ গড়ে তোলার মধ্য দিয়ে ব্যক্তির নিরাপত্তা বোধ বাড়ানো। \nচতুর্থ চ্যালেঞ্জ হলো, প্রবীণের দীর্ঘ মেয়াদী পরিচর্যা নিশ্চিত করা। বাংলাদেশে ষাটোর্ধ প্রবীণের সংখ্যা প্রায় দুই কোটি। মানুষের গড় আয়ু বাড়ছে  একই সাথে দীর্ঘ মেয়াদী পরিচর্যার চাহিদাগুলো প্রবল হচ্ছে। দুরারোগ্য ব্যাধিতে আক্রান্ত প্রবীণের দৈনন্দিন কাজগুলো করতে সহায়তাকারীর  প্রয়োজন হয়।অতি প্রবীণের জীবন কে স্বস্তি দায়ক ও শান্তি পূর্ণ   করতে দীর্ঘ মেয়াদী পরিচর্যার দরকার হয়।  এই পরিচর্যা হলো, গোসল -টয়লেট করানো, দাঁত মাজতে সহায়তা, আরাম দায়ক পোশাক পরিধানে সহয়তা, পুষ্টিকর খাবার খাইয়ে দেয়া,নিয়মিত ওষুধ সেবন করানো, শরীর পরিস্কার পরিচ্ছন্ন রাখা, গায়ে লোশন\n- তেল মাখিয়ে দেয়া,বিছানা পরিস্কার করে রাখা, চলাচলে সহয়তা করা,চিকিৎসার জন্য হাসপাতালে আনা নেয়া,পছন্দের জায়গায় বেড়াতে নিয়ে যাওয়া।  বই, সংবাদ পত্র, পড়ে শোনানো। মোবাইল ফোন এবং  প্রযুক্তির ব্যবহারে দক্ষ করে তোলা। \nসমাজ কর্মী উপরোক্ত সুযোগ সুবিধা নিশ্চিত করতে পরিবার এবং সমাজে ভূমিকা পালন করতে পারে। \nপঞ্চম চ্যালেঞ্জ হলো, প্রবীণের বিনোদন লাভের সুযোগ সৃষ্টি। আমাদের অধিকাংশ মানুষের ধারণা প্রবীণ মানুষ  খাবে দাবে,ঘুমাবে, ধর্মকর্ম করবে, নাতি নাতনি দের সাথে সময় কাটাবে। বিনোদন যে একজন প্রবীণের মৌলিক চাহিদা এটা খুব কম মানুষই বিবেচনা করতে পারে। জীবন যাপন আর জীবন উপভোগ করার মধ্যে প্রার্থক্য রয়েছে। প্রবীণকে জীবন উপভোগ করার সুযোগ করে দিতে হবে। জীবন উপভোগ করার মধ্য দিয়েই স্বার্থকতা তৈরি হয়। বেশির ভাগ ক্ষেত্রেই বিনোদন অবস্তুগত সুখ যা ব্যক্তিকে তৃপ্ত এবং সন্তুষ্ট করে। বই পড়া,আড্ডা দেয়া,গান শোনা, ধর্মীয় অনুষ্ঠানে অংশ গ্রহণ, দর্শনীয় স্থান দেখা, সমাজিক অনুষ্ঠানে অংশ গ্রহণ, গল্প কবিতা লেখা, নাটক সিনেমা দেখা,বাগান করা,সৃজনশীল কাজে মগ্ন হয়ে থাকা, আত্মীয় স্বজন বন্ধু দের সাথে যোগাযোগ করা, পছন্দের লোকজনের সঙ্গে সময় কাটানো। সমাজকর্মীর দায়িত্ব হলো ব্যক্তিকে বিনোদন লাভের সুযোগ সৃষ্টি করে দেয়া এবং  পছন্দের কাজে কার্যকর ভূমিকা পালন। \nষষ্ঠ চ্যালেঞ্জ হলো , সামাজিক কর্মকাণ্ডে অংশ গ্রহণের সুযোগ কমে যাওয়া। নানা রকমের সামাজিক পরিবর্তনের ফলে প্রবীণদের সামাজিক কর্মকাণ্ডে অংশ গ্রহণ সীমিত হয়ে আসছে। যাঁদের টাকা পয়সা এবং ক্ষমতার দাপট আছে তাঁরাই  বেশিরভাগ সময়  সামাজিক কর্মকাণ্ডে অংশ গ্রহণ করে কিংবা নেতৃত্ব দেয়। সমাজের সিদ্ধান্ত গ্রহণ প্রক্রিয়ায় প্রবীণদের অংশ গ্রহণ অনেকটাই দুর্বল। সিদ্ধান্ত গ্রহণ প্রক্রিয়ায় প্রবীণদের অংশ গ্রহণ বাড়াতে সমাজ কর্মী ভূমিকা পালন করতে পারে।\nসপ্তম চ্যালেঞ্জ হলো, নিঃসঙ্গতায় ভোগা।ধনী- দরিদ্র সকল প্রবীণই কম বেশি নিঃসঙ্গতায় ভোগেন।সঙ্গ লাভ একজন মানুষের অধিকার হিসেবে বিবেচিত হওয়া দরকার। গ্রামের চাইতে শহরের প্রবীণরা নিঃসঙ্গতায় বেশি ভোগেন। নিঃসঙ্গতা থেকে মুক্ত করতে পরিবার, সমাজ এবং রাস্ট্রের বড় ভূমিকা পালন করতে হবে। সমাজ কর্মী এ ক্ষেত্রে কার্যকর ভূমিকা পালন করতে পারেন।\nঅষ্টম চ্যালেঞ্জ হলো অ্যাডভোকেসি। মানুষ এখন বিশ্বাস করে তদবির ছাড়া কাংখিত লক্ষ্যে পৌঁছানো অনেক কঠিন কাজ। প্রবীণদের সুযোগ সুবিধা, দাবি দাওয়া, সুখ দুঃখ   নীতি নির্ধারণ কারীদের কাছে পৌঁছাতে হবে। যে সমস্ত ব্যক্তি বা প্রতিষ্ঠান নীতি নির্ধারণী কাজে নিয়োজিত রয়েছেন কিংবা ভূমিকা রাখে তাদেরকে প্রবীণ বান্ধব কর্মসূচি প্রনয়নে উদ্বুদ্ধ করা সমাজ কর্মীর কাজ। প্রবীণ নীতিমালা বাস্তবায়নে সরকারের উপর চাপ প্রয়োগ করতে প্রবীণদের সংগঠিত করে আওয়াজ তুলতে হবে। শিল্প কারখানা,শিক্ষা প্রতিষ্ঠান, ব্যাংক বীমা,সেবা দানকারী প্রতিষ্ঠান, হাসপাতাল, গণপরিবহন প্রবীণ বান্ধব করে গড়ে তোলার জন্য সরকারের নিকট প্রতিনিয়ত আবেদন নিবেদন, দাবী দাওয়া করতে হবে।  \nসমাজ কর্মী তাঁর কাজের জন্য পারিশ্রমিক, সুযোগ সুবিধা পাবেন এবং একই সাথে সম্মান মর্যাদার অধিকারী হবেন। \nলেখক - প্রবীণ বিষয়ে লেখক, গবেষক ও সংগঠক।",
        "author": "হাসান আলী",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বার্ধক্যের চ্যালেঞ্জ মোকাবিলায় সমাজ কর্মীর ভূমিকা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-23T17:49:00",
        "updated_date": "18:14:00",
        "source": "দৈনিক মানবজমিন",
        "last_scraped": "2024-11-06T17:41:30.443012"
    },
    {
        "url": "https://mzamin.com/news.php?news=134248",
        "title": " পোশাক নিয়ে আপত্তি",
        "image_urls": "https://mzamin.com/uploads/news/main/134248_po.webp",
        "content": "২০১৮ সালে প্রকাশ পাওয়া ভাইরাল গান ‘দিলবার’ এ নেচে দর্শক মাতিয়েছিলেন নোরা ফাতেহি। তবে এই গানেই শুরুর দিকে নাচতে রাজি ছিলেন না তিনি। কারণ, নোরার প্রতি দৃষ্টি আকর্ষণ বাড়াতে তুলনামূলক চাপা ব্লাউজ পরতে বলা হয়েছিল; আর তাতেই ছিল আপত্তি। এক সাক্ষাৎকারে সম্প্রতি এই গোপন কথা ফাঁস করেন নোরা। তিনি জানান, এই গানে কাজ করার জন্য তিনি পারিশ্রমিকও নেননি। অবশ্য এর অন্য একটি কারণ ছিল। তবে পোশাকের মাপ নিয়ে ঘোর আপত্তি জানিয়েছিলেন নোরা। তিনি বলেন, আমাকে পোশাকটা দেখানোর পরেই আমি কাজটা থেকে সরে আসতে চেয়েছিলাম। এটি খুবই ছোট ও চাপা ছিল। বলেই দিয়েছিলাম, আমি এই কাজটা করতে পারবো না। সে সময় কড়া জবার দিয়ে পরিচালককে নোরা বলেছিলেন, জোর করে যৌন আবেদন আনতে বলবেন না আমাকে। বুঝতে পেরেছি, এই গানে যৌন আবেদন রয়েছে। তবে আমাদের মধ্যে স্বাভাবিকভাবেই সেই আবেদন রয়েছে। সেটাকে অশ্লীল রূপ দেয়ার চেষ্টা করবেন না। এরপর গানের শুটিংয়ের দিন নোরার জন্য আলাদা করে একটি ব্লাউজ বানিয়ে আনা হয়। এই ব্লাউজ পরে তুলনামূলক স্বাচ্ছন্দ্য বোধ করছিলেন অভিনেত্রী। নোরা বলেন, ইচ্ছার বিরুদ্ধে এখন পর্যন্ত কিছু করিনি। সামনেও করতে চাই না। সেটা পোশাক হোক কিংবা কোনো দৃশ্য।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " পোশাক নিয়ে আপত্তি"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:41:41.831231"
    },
    {
        "url": "https://mzamin.com/news.php?news=125796",
        "title": "লন্ডনে জেনারেল এম এ জি ওসমানীর স্মরণ সভা ও দোয়া মাহফিল  অনুষ্ঠিত ",
        "image_urls": "https://mzamin.com/uploads/news/main/125796_IMG-20240903-WA0000.jpg",
        "content": "বঙ্গবীর জেনারেল এম এ জি ওসমানী মেমোরিয়েল ফাউন্ডেশন ইউক'র উদ্যোগে  মুক্তিযুদ্ধের সর্বাধিনায়ক  জেনারেল এম এ জি ওসমানীর \n১০৬তম জন্মবার্ষিকী উপলক্ষে ১লা সেপ্টেম্বর রবিবার পূর্ব লন্ডনের হোয়াইট চ্যাপেল রোডস্থ রয়েল বেঙ্গল হলে এক স্মরণ সভা ও দোয়া মাহফিল অনুষ্ঠিত হয়।সংগঠনের সভাপতি আলহাজ্ব কবির উদ্দিনের সভাপতিত্বে এবং সিনিয়র সহ সভাপতি ও ভারপ্রাপ্ত সম্পাদক খান জামাল নুরুল ইসলামের যৌথ পরিচালনায় অনুষ্ঠিত সভায় প্রধান অতিথি হিসাবে উপস্থিত ছিলেন সাবেক এমপি ও বীর মুক্তিযোদ্ধা মকসুদ ইবনে আজিজ লামা । বিশেষ অতিথি হিসাবে বক্তব্য রাখেন -সিলেট বিভাগ গণদাবী পরিষদের কেন্দ্রীয় সভাপতি অধ্যাপক শফিকুর রহমান ,বীর মুক্তিযোদ্ধা আহবাব হোসেইন চৌধুরী ,বীর মুক্তিযোদ্ধা আবুল কাশেম খান ,বীর মুক্তিযোদ্ধা মোহাম্মদ মোস্তফা ,বীর মুক্তিযোদ্ধা এম এ মান্নান ,বীর মুক্তিযোদ্ধা সৈয়দ আব্দুল মাবুদ ও বীর মুক্তিযোদ্ধা আমির খান । সভায় আরো বক্তব্য রাখেন ,সংগঠনের সহ সভাপতি শেখ মোঃ মফিজুর রহমান ,ট্রেজারার সৈয়দ সুহেল আহমদ ,ব্যারিস্টার মাসুদ চৌধুরী ,ব্যারিস্টার আব্দুস শহীদ ,সাইফুল ইসলাম খান,সাংবাদিক রহমত আলী ,কমিউনিটি নেতা মাস্টার মুজিবুর রহমান ,সলিসিটর মোহাম্মদ ইয়াওর উদ্দিন ,বিশিষ্ট সমাজসেবী শাহ এম এ মুনিম ,সাবেক কাউন্সিলার ওয়েছুল ইসলাম ,আমীর উদ্দিন আহমদ মাস্টার,আলহাজ্ব জিল্লুল হক ,মইনুল ইসলাম খান  প্রমুখ ।\nসভায় বক্তারা বলেন -জেনারেল ওসমানী রণাঙ্গনে সঠিক নেতৃত্ব না দিলে বাংলাদেশ নয় মাসে স্বাধীন হতনা।তিনি ছিলেন সংসদীয় গণতন্ত্রের প্রাণ পুরুষ ,একজন সৎ রাজনীতিবীদ ,সময়ের প্রতি নিষ্ঠাবান  ও ধর্ম পরায়ণ একজন সমর নায়ক । তিনি ছিলেন বৃটিশ বীর ,পাক বীর ও বঙ্গবীর ।\nসভায় -ওসমানীকে মরনোত্তর ফিল্ড মার্শাল খেতাব প্রদান ,জন্ম ও মৃত্যু দিবস রাষ্ট্রীয়ভাবে পালন ,সকল শ্রেণীর পাঠ্য পুস্তকে বঙ্গবীর ওসমানীর জীবনী লিপিবদ্ধকরণ ,ওসমানী মিলিটারী একাডেমী বা ওসমানী ক্যান্টনমেনট স্থাপন ,ওসমানী বিমান বন্দরে সকল এয়ার লাইনের সার্ভিস চালু করার জোর দাবী জানানো হয়। \nসভা শেষে দোয়া পরিচালনা করেন  টিভি ব্যক্তিত্ব  মাওলানা আব্দুল কুদ্দুস ও কুরআন তেলাওয়াত করেন মাওলানা নুরল হক ।",
        "author": "আরিফ মাহফুজ , লন্ডন থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "লন্ডনে জেনারেল এম এ জি ওসমানীর স্মরণ সভা ও দোয়া মাহফিল  অনুষ্ঠিত "
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-03T00:19:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:41:53.282748"
    },
    {
        "url": "https://mzamin.com/news.php?news=122187",
        "title": "মালদ্বীপে শহীদদের আত্মার মাগফিরাত কামনায় বিএনপির দোয়া মাহফিল",
        "image_urls": "https://mzamin.com/uploads/news/main/122187_mm.webp",
        "content": "বাংলাদেশ জাতীয়তাবাদী দল বিএনপি মালদ্বীপ শাখার উদ্যোগে  বৈষম্য বিরোধী ছাত্র  আন্দোলনে আবু সাঈদ সহ সকল শহীদের আত্মার মাগফিরাত কামনায় দোয়া ও মিলাদ মাহফিল অনুষ্ঠিত হয়।\nশুক্রবার (৯ আগস্ট) রাজধানী মালের স্থানীয় একটি রেস্টুরেন্টে মালদ্বীপ বিএনপি'র আয়োজনে অনুষ্ঠিত দোয়া ও মিলাদ মাহফিল অনুষ্ঠানের সভাপতিত্ব করেন মালদ্বীপ বিএনপি'র সভাপতি মো. খলিলুর রহমান। এসসয় বৈষম্য বিরোধী আন্দোলনে শহীদদের আত্মার মাগফিরাত কামনার পাশাপাশি আন্দোলনে আহতদের দ্রুত সুস্থতার জন‍্যেও দোয়া করা হয়।\nঅনুষ্ঠানে মালদ্বীপ বিএনপির সভাপতি মোহাম্মদ খলিলুর রহমান তার বক্তব্যে বলেন, বাংলাদেশ জাতীয়তাবাদী দল বিএনপি'র চেয়ারপারসন সাবেক প্রধানমন্ত্রী দেশনেত্রী বেগম খালেদা জিয়ার গণতন্ত্রপূর্ণ উদ্ধারের লড়াইকে খুনি শেখ হাসিনার পতনের মধ্যে দিয়ে  বাংলাদেশের ছাত্র-জনতা পূর্ণ উদ্ধার করছে।  দেশের জনগণ যুগে যুগে স্বর্ণাক্ষরে  লিখে রাখবেই তাদের নাম। তেমনি ভাবে এদেশের মানুষের হৃদয়ের মণিকটায়  স্থান করে নিয়েছিলেন গণতন্ত্রের প্রবক্তা বিএনপির প্রতিষ্ঠাতা শহীদ প্রেসিডেন্ট জিয়াউর রহমান। আগামী দিনের বাংলাদেশের উজ্জ্বল নক্ষত্র দেশনায়ক  তারুণ্যের অহংকার আমাদের প্রিয় নেতা তারেক রহমানের নির্দেশনায় মালদ্বীপ বিএনপিকে দলীয় সকল কর্মসূচি অতীতের ন্যায় পালন করে যাবো। পরিশেষেই প্রিয় নেত্রী বেগম খালেদা জিয়ার সুস্থতা কামনা করি।  \nঅনুষ্ঠানে উপস্থিত ছিলেন মালদ্বীপ বিএনপির সহ সভাপতি হোসেন সুমন, বাবুল হোসেন, আলতাফ হোসেন, মো: এমরান হোসেন তালুকদার,   সাধারণ সম্পাদক জহিরুল ইসলাম, সিনিয়র যুগ্ম-সাধারণ সাধারণ সম্পাদক শরিফুল ইসলাম, যুগ্ম সাধারণ সম্পাদক আবু জাহের, প্রচার সম্পাদক খলিলুর রহমান শাহাজী, দপ্তর সম্পাদক ওমর ফারক অনিক ও সহ দপ্তর সম্পাদক আবদুল মান্নান,  ক্রিয়া সম্পাদক মো. মামুন, সহ ক্রিয়া সম্পাদক সুফি আহমেদ,  মনির হোসেন, খায়রুল আমিন, করিম রানা, মো. মামুন, মো. পিয়াস, প্রমুখ। এছাড়া বিএনপি ও অঙ্গ-সহযোগী সংগঠনের স্থানীয় নেতাকর্মীরা উপস্থিত ছিলেন",
        "author": "মালদ্বীপ প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মালদ্বীপে শহীদদের আত্মার মাগফিরাত কামনায় বিএনপির দোয়া মাহফিল"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-10T19:21:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:42:04.435766"
    },
    {
        "url": "https://mzamin.com/news.php?news=131558",
        "title": " সংবিধান সংস্কার কমিশনের কাছে কয়েকটি সুপারিশ",
        "image_urls": "https://mzamin.com/uploads/news/main/131558_sngb.webp",
        "content": "সংবিধানকে যেকোনো দেশের একটি 'পবিত্র দলিল' হিসেবে বিবেচনা করা হয়। যা সেই দেশের  আর্থ-সামাজিক ও অর্থনৈতিক চরিত্রকে প্রতিফলিত করে এবং শাসনের ভিত্তি স্থাপন করে। এটি নাগরিকদের মৌলিক, অলঙ্ঘনীয় অধিকার এবং সুরক্ষার নিশ্চয়তা দেয়। নীতি ও মূল্যবোধের প্রতি জাতির প্রতিশ্রুতির প্রমাণ হিসেবে বাংলাদেশের সংবিধান গঠিত হয়েছিল ১৯৭২ সালের ৪ নভেম্বর। দুঃখের বিষয়, সংবিধানের সূচনাকাল থেকেই এটি জনগণের অধিকার এবং নিজের পবিত্রতা উভয়ই রক্ষা করতে ব্যর্থ হয়েছে। একটি স্বাধীন দেশ  হিসেবে আমাদের যাত্রার শুরু থেকেই, স্বতন্ত্র নেতাদের কর্তৃত্ববাদী উচ্চাকাঙ্ক্ষাকে সন্তুষ্ট করতে এই সংবিধান বারবার সংশোধন ও বিকৃতির শিকার হয়েছে।\nদুঃখজনকভাবে, সংবিধানকে অবমূল্যায়ন করার এই প্রক্রিয়া বঙ্গবন্ধুকে দিয়েই শুরু হয়েছিল। সেই ধারা বজায় রেখেছিলেন তাঁর নিষ্ঠুর কন্যা হাসিনা, যিনি তার শাসনকে সুরক্ষিত করার জন্য সংবিধানের সবচেয়ে গুরুত্বপূর্ণ অংশগুলোকে বাদ দিয়েছিলেন। নাগরিকরা, হাসিনার কর্তৃত্ববাদী শাসনের শিকার হয়েছেন। সৌভাগ্যবশত এই অত্যাচারী শক্তি এখন বাংলাদেশ থেকে বিতাড়িত হয়েছে এবং হাসিনা তার বিদেশি সমর্থকদের কাছে আশ্রয় চেয়েছেন। বাংলাদেশের নবগঠিত অন্তর্বর্তী সরকার (আইজি), নাগরিকদের বৃহত্তর দাবিতে সাড়া দিয়ে জনগণের আশা-আকাঙ্খার সাথে সামঞ্জস্য রেখে সংবিধানসহ বেশ কয়েকটি ক্ষেত্রে সংস্কার কমিশন গঠন করেছে। এক্ষেত্রে সবচেয়ে গুরুত্বপূর্ণ কিছু অপরিবর্তনীয় আইন তৈরি করা যা সংবিধানের কারসাজির বিরুদ্ধে একটি শক্তিশালী প্রতিরক্ষাব্যবস্থা তৈরি করবে।\nএই পরিস্থিতিতে, আমি নবগঠিত সংবিধান সংস্কার কমিটির বিবেচনার জন্য নিম্নলিখিত সুপারিশগুলো প্রস্তাব করতে চাই:\n১. সমানুপাতিক প্রতিনিধিত্ব:  রাজনৈতিক দৃষ্টিভঙ্গি নির্বিশেষে সমাজের সকল দলের অংশগ্রহণ নিশ্চিত করতে সমানুপাতিক প্রতিনিধিত্বের একটি ব্যবস্থা চালু করা উচিত।\n২. দ্বিকক্ষ বিশিষ্ট সংসদ: বাংলাদেশের উচিত সংসদে দ্বিকক্ষ ব্যবস্থা প্রবর্তনের কথা বিবেচনা করা। নিম্ন কক্ষটি নির্বাচিত প্রতিনিধিদের নিয়ে গঠিত হবে, যখন উচ্চকক্ষ সমাজের বিভিন্ন স্তরের  প্রতিনিধিদের নিয়ে গঠিত হতে পারে, যেমন সশস্ত্র বাহিনী, একাডেমিয়া, ব্যবসা এবং পেশাদাররা। নিম্নকক্ষের সদস্য সংখ্যা বর্তমান সংখ্যার দ্বিগুণ হওয়া উচিত এবং উচ্চকক্ষের সদস্য সংখ্যা নিম্নকক্ষের এক-তৃতীয়াংশে সীমাবদ্ধ হওয়া উচিত। সংসদীয় মেয়াদ চার বছরের জন্য সীমাবদ্ধ হওয়া উচিত।\n৩. শিক্ষার্থীদের অংশগ্রহণ: যেহেতু জুলাই-আগস্টের বিদ্রোহ ছাত্রনেতাদের নেতৃত্বে সংঘটিত হয়েছিল, আইন প্রণয়নের প্রক্রিয়ায় তাদের সম্পৃক্ততা নিশ্চিত করার জন্য একটি উদ্ভাবনী মডেল চালু করা উচিত। এটি একটি স্বাধীন ছাত্র সংসদের রূপ নিতে পারে, যা মূল সংসদে জমা পড়ার আগে ছাত্রদের মতামত ও আকাঙ্ক্ষাকে অন্তর্ভুক্ত করে নতুন আইন পর্যালোচনা এবং ফিল্টার করবে। এই ত্রিভুজাকার কমিটি উভয় কক্ষের সদস্যদের নিয়ে প্রস্তাবিত আইন পর্যালোচনা ও যাচাই-বাছাই করতে পারে।\n৪. সংশোধনী প্রক্রিয়া: সংবিধানের যেকোনো সংশোধনের জন্য প্রেসিডেন্ট, সুপ্রিম কোর্ট এবং সংসদের সকল শাখাকে সম্পৃক্ত করে একটি জাতীয় গণভোট অনুসরণ করে আরও কঠোর প্রক্রিয়া প্রয়োজন।\n৫. প্রধানমন্ত্রীর মেয়াদের সীমা: প্রধানমন্ত্রীর মেয়াদ দুই মেয়াদে সীমাবদ্ধ হওয়া উচিত, প্রতিটি মেয়াদ চার বছরের বেশি স্থায়ী হবে না-এটি দীর্ঘদিনের দাবি।\n৬. পারিবারিক নিয়োগের ক্ষেত্রে সীমাবদ্ধতা : প্রধানমন্ত্রীর মেয়াদকালে তাঁর ঘনিষ্ঠ আত্মীয়দের কোনো সরকারি বা রাজনৈতিক পদে থাকা নিষিদ্ধ করা উচিত।\n৭. ন্যায়পাল: সরকারি কাজে তদারকি ও জবাবদিহিতা নিশ্চিত করার জন্য ন্যায়পালের একটি সাংবিধানিক কার্যালয় প্রতিষ্ঠা করা উচিত।\n৮. প্রাদেশিক শাসন: বর্ধিত ক্ষমতাসহ দেশের প্রশাসনিক বিভাগগুলোকে স্বায়ত্তশাসনের ক্ষমতা দেবার কথা বিবেচনা করতে হবে। এর প্রাথমিক খরচ বেশি হলেও দীর্ঘমেয়াদী সুবিধার মধ্যে রয়েছে - আঞ্চলিক অর্থনৈতিক প্রবৃদ্ধি, শিল্পায়ন বৃদ্ধি, কর্মসংস্থান সৃষ্টি এবং অভ্যন্তরীণ অভিবাসন হ্রাস। এর জেরে রাজধানীতে জনসংখ্যার চাপ ও যানজট নিরসন হবে।\n৯. সম্ভাব্য কর্তৃত্ববাদী শাসনের উত্থান এড়াতে প্রেসিডেন্ট  ও প্রধানমন্ত্রীর কার্যালয়ের মধ্যে ক্ষমতার ভারসাম্য তৈরি করতে হবে।\nআমার কোনো সন্দেহ নেই যে আমাদের মাননীয় প্রধান উপদেষ্টা, নোবেল বিজয়ী অধ্যাপক ডক্টর মুহাম্মদ ইউনূস দায়িত্ব ছেড়ে যাবার আগে দেশের গুরুত্বপূর্ণ প্রতিষ্ঠান ও এর অঙ্গ-প্রত্যঙ্গকে সংস্কার করে জাতিকে পুনর্গঠনের কাজটি সম্পূর্ণ করতে বদ্ধপরিকর। তিনি চ্যালেঞ্জ মোকাবেলা করতে সদাসর্বদা প্রস্তুত। এমনকি আমরা ডক্টর ইউনূসের জন্য একটি বিশিষ্ট পদ প্রবর্তন করার কথাও বিবেচনা করতে পারি, যেমন ‘মন্ত্রীদের মেন্টর’ বা ‘মন্ত্রীদের অভিভাবক’। সিঙ্গাপুরে লি কুয়ান ইউ যখন প্রধানমন্ত্রীর কার্যালয় ত্যাগ করেন তখন তাঁর জন্য অনুরূপ পদ প্রবর্তন করা হয়েছিল। এটি একটি সাংবিধানিক পদ, যার দায়িত্ব থাকবে সরকার, তার কর্মীরা এবং সংসদ তাদের জাতীয় বাধ্যবাধকতার প্রতি যাতে দায়বদ্ধ থাকে তা নিশ্চিত করা ।\n-লেখক আশরাফ উদ দৌলা সরকারের সাবেক সচিব এবং অবসরপ্রাপ্ত রাষ্ট্রদূত।",
        "author": "আশরাফ উদ দৌলা",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " সংবিধান সংস্কার কমিশনের কাছে কয়েকটি সুপারিশ"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-14T09:21:00",
        "updated_date": "17:12:00",
        "source": "দৈনিক মানবজমিন",
        "last_scraped": "2024-11-06T17:42:15.949836"
    },
    {
        "url": "https://mzamin.com/news.php?news=105465",
        "title": "কারো মৃত্যুর পর সোশ্যাল মিডিয়া অ্যাকাউন্টের কী করতে হয়?",
        "image_urls": "https://mzamin.com/uploads/news/main/105465_social.webp",
        "content": "“কিছু মানুষ জানেই না যে ম্যাথিউ মারা গেছে, তারা এখনও জন্মদিনের নোটিফিকেশন পায়, তার ফেসবুক ওয়ালে গিয়ে ‘শুভ জন্মদিন’ লেখে। এটা খুব একটা ভালো লাগে না”।\nহেইলি স্মিথের স্বামী ম্যাথিউ ক্যান্সারে আক্রান্ত হয়ে দুই বছর আগে মারা যান। সেসময় তার বয়স হয়েছিল ৩৩ বছর। হেইলি এখনো ভাবছে ম্যাথিউয়ের সামাজিক মাধ্যমের অ্যাকাউন্ট নিয়ে কী করা যায়।\n“আমি ম্যাথিউয়ের ফেসবুক অ্যাকাউন্টকে মেমোরিয়ালাইজড করতে চেষ্টা করেছি। আর করতে এটিতে তার মৃত্যুর সনদপত্র আপলোড করতে হয়,” বলেন যুক্তরাজ্যে বসবাসরত এই দাতব্য কর্মী।\n“আমি ২০ বারের ওপরে সেটা করার চেষ্টা করেছি, কিন্তু এটি নিচ্ছেই না- ফলে কিছুই হচ্ছে না। ফেসবুকের সঙ্গে যোগাযোগ করে এর সমাধান করার মতো শক্তি আমার আর নেই”।\nমেমোরিয়ালাইজড অ্যাকাউন্ট কী?\nপ্রযুক্তির উন্নতির সাথে সাথে বিশ্বব্যাপী কোটি কোটি মানুষ সামাজিক মাধ্যম ব্যবহার করছে। ফলে মৃত্যুর পর কারো অনলাইনে উপস্থিতির কী হয় সেটি বেশ বড়সড় আলোচনার বিষয় হয়ে দাঁড়িয়েছে।\nকোনো স্বজন সামাজিক মাধ্যমকে ব্যক্তির মৃত্যু সম্পর্কে না জানানো পর্যন্ত তার অ্যাকাউন্ট সক্রিয় থাকে।\nঘনিষ্ঠ আত্মীয় মৃত্যুর খবর জানালে কিছু সামাজিক মাধ্যম প্রোফাইল বন্ধ করে দেয়ার সুযোগ দেয়। আবার কিছু সামাজিক মাধ্যম দেয় ভিন্ন বিকল্প।\nযেমন- মেটার মালিকানাধীন ফেসবুক ও ইন্সটাগ্রামে ব্যক্তির মৃত্যু সনদপত্র দিলে হয় অ্যাকাউন্টটি ডিলিট করে দেয়া হয়, অথবা মেমোরিয়ালাইজড করে দেয়া হয়- অর্থাৎ অ্যাকাউন্টটি একটি সময়ে আটকে যাবে এবং ব্যবহারকারীকে স্মরণ করবে। এসময় অন্যরা অ্যাকাউন্টটিতে ছবি ও স্মৃতি পোস্ট করতে পারবে।\nমৃত ব্যক্তির অ্যাকাউন্টের নামের পাশে ‘ইন মেমোরিয়াম’ বা ‘স্মরণে’ লেখা থাকবে। কেউই ওই অ্যাকাউন্টে লগ ইন করতে বা চালাতে পারবে না, যদি না ব্যবহারকারী মৃত্যুর আগে কোনো ‘লিগ্যাসি কন্টাক্ট’ দিয়ে যায়।\nসাধারণত পরিবারের কোনো সদস্য বা বন্ধুকে ‘লিগ্যাসি কন্টাক্ট’ হিসেবে দেয়া যায়। তারা মৃত ব্যক্তির একাউন্টের কন্টেন্ট পরিচালনা কিংবা ডিএক্টিভেটের (নিষ্ক্রিয়) অনুরোধ করতে পারে।\nফেসবুকে ‘পিপল ইউ মে নো’ বা ‘যাদের হয়তো আপনি চেনেন’ তালিকায় সম্ভাব্য ভার্চুয়াল বন্ধুদের কাছে মেমোরিয়ালাইজড অ্যাকাউন্ট দেখানো হয় না। আর মৃত ব্যক্তির বন্ধুদের কাছে তার জন্মদিনের কোনো নোটিফিকেশনও যায় না।\nগুগলের মালিকানাধীন ইউটিউব, জিমেইল ও গুগল ফটোসের ক্ষেত্রে নির্দিষ্ট সময় পর্যন্ত নিষ্ক্রিয় থাকা অ্যাকাউন্ট ও এর উপাত্তের কী হবে তা ‘ইনএক্টিভ একাউন্ট’ সেটিংসে গিয়ে পরিবর্তনের সুযোগ থাকে ব্যবহারকারীদের।\nএক্স (সাবেক টুইটার) একাউন্টের ক্ষেত্রে কারো প্রোফাইল মেমোরিয়ালাইজড করার সুযোগ নেই। সেক্ষেত্রে ব্যক্তির মৃত্যু হলে কিংবা একাউন্টের মালিক তা ব্যবহারে অক্ষম হলে অ্যাকাউন্টটি কেবল ডিএক্টিভেট করা যাবে।\nবিবিসি ওয়ার্ল্ড সার্ভিসের প্রযুক্তি বিষয়ক সংবাদদাতা জো টিডি বলেন, “বিভিন্ন পন্থা রয়েছে, কিন্তু সব কোম্পানিই মৃত ব্যক্তির গোপনীয়তাকে অগ্রাধিকার দেয়”।\n“লগইন বিষয়ে কোনো তথ্য দেয়া হবে না আর সুনির্দিষ্ট অনুরোধের ভিত্তিতে আপনি কেবল নির্দিষ্ট কিছু জিনিস যেমন ছবি এবং ভিডিও দেখতে পারবেন। সেখানেও কখনো কখনো আদালতের আদেশের প্রয়োজন হয়”।\nটিকটক এবং স্ন্যাপচ্যাটের মতো নতুন সামাজিক মাধ্যমগুলোতে অবশ্য এমন কোনো শর্ত নেই, বলেন তিনি।\nআমাদের কি ডিজিটাল লিগ্যাসি উইল প্রস্তুত করা উচিত?\nমৃত ব্যক্তির এক্টিভ প্রোফাইলের উপাত্ত, ছবি বা অন্যান্য কন্টেন্ট ভুল হাতে পড়লে সমস্যা সৃষ্টি হতে পারে বলে সতর্ক করেছেন সাইবার-অপরাধ বিশেষজ্ঞ ও সার্বিয়ার স্বরাষ্ট্র মন্ত্রণালয়ের হাই-টেক অপরাধ বিভাগের সাবেক প্রধান সাসা জিভানোভিচ।\nপ্রোফাইলের কিছু ডেটা ডাউনলোড করে কিংবা পুরো অ্যাকাউন্টের নিয়ন্ত্রণ নিয়েও তা করা হতে পারে।\n“একই নামে মিথ্যা অ্যাকাউন্ট তৈরির ক্ষেত্রে ছবি, তথ্য এবং ভিডিওগুলো ব্যবহৃত হতে পারে। আর যারা জানেন না যে ওই ব্যক্তি মারা গেছেন তার পরিচিত এবং বন্ধুদের কাছ থেকে অর্থও আদায় করা হতে পারে,” বলেন তিনি।\nযুক্তরাজ্যের ডিজিটাল লিগ্যাসি অ্যাসোসিয়েশনের সভাপতি জেমস নরিস জোর দিয়ে বলেন যে সামাজিক নেটওয়ার্কগুলোতে কী আপলোড করা হচ্ছে তা নিয়ে চিন্তা করা ও সম্ভব হলে ব্যাকআপ রাখা সবার জন্যই জরুরি।\nফেসবুকের উদাহরণ দিয়ে তিনি বলেন যে, আপনি আপনার আগের সব ছবি ও ভিডিও ডাউনলোড করতে পারেন এবং তা আপনার আত্মীয়দের পাঠাতে পারেন।\n“সুতরাং যদি আমার কোনো দুরারোগ্য রোগ ধরা পড়ে আর আমার একটি ছোট বাচ্চা থাকে যে ফেসবুকে নেই, সেক্ষেত্রে আমি আমার সমস্ত ছবি ও ভিডিও ডাউনলোড করতে পারি। ইনবক্সের বার্তাগুলো সরিয়ে ফেলতে পারি কারণ আমি চাইবো না যে আমার সন্তান আমার ব্যক্তিগত বার্তা দেখুক, আমার প্রিয় ছবিগুলো পছন্দ করে প্রতিটির সঙ্গে একটি গল্প লিখে যাব,” বলেন তিনি।\nতিনি মনে করেন মৃত্যুর পরে সামাজিক মাধ্যমের অ্যাকাউন্টগুলোর সঙ্গে কী ঘটবে তার নিয়ে আগে থেকেই পরিকল্পনা করা অত্যন্ত গুরুত্বপূর্ণ। তিনি সবাইকে একটি ডিজিটাল নিগ্যাসি উইল প্রস্তুত করারও পরামর্শ দেন।\n“দিনশেষে সামাজিক নেটওয়ার্কিং একটি ব্যবসা। এই প্ল্যাটফর্মগুলো আপনার ডিজিটাল লিগ্যাসির অভিভাবক না”, বলেন তিনি। “আপনিই আপনার ডিজিটাল লিগ্যাসির অভিভাবক”।\nতবে তিনি মনে করেন যে সোশ্যাল মিডিয়া প্ল্যাটফর্মগুলো শোকাহত স্বজনদের জন্য প্রক্রিয়াটিকে সহজ করে তুলতে পারে।\n“প্ল্যাটফর্মটি কী প্রদান করে, এতে কোন ধরনের ব্যবস্থা রয়েছে সে সম্পর্কে সচেতনতা বাড়ানোর মতো বিষয়গুলো গুরুত্বপূর্ণ কারণ সবাই জানে না যে সেগুলো আছে,” বলেন তিনি।\nসূত্র- বিবিসি",
        "author": "",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "কারো মৃত্যুর পর সোশ্যাল মিডিয়া অ্যাকাউন্টের কী করতে হয়?"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-12T12:06:00",
        "updated_date": "14:19:00",
        "source": "দৈনিক মানবজমিন",
        "last_scraped": "2024-11-06T17:42:27.728091"
    },
    {
        "url": "https://mzamin.com/news.php?news=115548",
        "title": "আইকনিক স্টুডিও হারকোর্ট ফিচার নিয়ে আসছে স্মার্টফোন অনার ২০০ সিরিজ",
        "image_urls": "https://mzamin.com/uploads/news/main/115548_honor.webp",
        "content": "মোবাইল ফটোগ্রাফারদের জন্য সুখবর। শিগগিরই দেশের বাজারে আসছে স্মার্টফোন ব্র্যান্ড অনারের নতুন ডিভাইস ‘অনার ২০০ এবং অনার ২০০ প্রো’। নতুন এই স্মার্টফোনে যুক্ত করা হয়েছে আইকনিক স্টুডিও হারকোর্ট ফিচার। যারা ফটোগ্রাফি পছন্দ করেন তাদের জন্য অনার ২০০ সিরিজের স্মার্টফোনে থাকবে এই ফটোগ্রাফি স্টুডিও। প্রযুক্তিপ্রেমিদের জীবন সহজ ও সমৃদ্ধ করতে ডিজিটাল এবং মাল্টিমিডিয়ার নানা ধরনেরও অভিজ্ঞতা সরবরাহ নিশ্চিত করতেই স্মার্টফোন ব্র্যান্ড অনারের নতুন এই ফটোগ্রাফি ফিচার সংযোজন।\nস্টুডিও হারকোর্ট সম্পর্কে সংক্ষেপে ধারণা নেয়া যাক- স্টুডিও হারকোর্ট হলো একটি ফটোগ্রাফি স্টুডিও যা ১৯৩৩ সালে প্যারিসের রু ক্রিস্টোফ-কলম্বে ১১-এ কসেট হারকোর্টের মাধ্যমে প্রতিষ্ঠিত হয়। ১৯৩৪ সালে তিনি হারকোর্ট স্টুডিও খুঁজে পেতে ল্যাক্রোইক্স ভাই, প্রেস বস এবং নিনা রিকির ছেলে রবার্ট রিকির সঙ্গে বাহিনীতে যোগ দেন। এটি মূলত চলচ্চিত্র তারকা এবং সেলিব্রিটিদের কালো-সাদা ফটোগ্রাফের জন্য বিশেষভাবে পরিচিত, তবে একজনের জীবনে কয়েকবার হারকোর্টে তোলা ছবি এক সময় ফরাসি উচ্চ মধ্যবিত্তদের মধ্যে আদর্শ হিসাবে বিবেচিত হতো। স্টুডিওটি বর্তমানে প্যারিসের ১৬তম অ্যারনডিসমেন্টের ৬, রুয়ে ডি লোটাতে অবস্থিত। ২০০০ সালে জ্যাক ল্যাংয়ের উদ্যোগে ফরাসি রাজ্য ১৯৩৪ থেকে ১৯৯১ সালের মধ্যে স্টুডিও হারকোর্টের ফটোগুলো কিনে নেন ৫ লাখ ৫০ হাজার ব্যক্তি এবং ১ হাজার ৫০০ সেলিব্রিটির প্রায় ৫ মিলিয়ন নেগেটিভ। এছাড়া ২০১০ সালে হারকোর্টে একটি ছবি তোলার জন্য প্রায় ২ হাজার ইউরো খরচ হয়।\nযারা ফটোগ্রাফি পছন্দ করেন তাদের জন্য স্টুডিও হারকোর্ট নতুন এক ট্রেন্ডের নাম। সাদা কালো ছবির অভিজ্ঞতা বদলে দেবে এই ফটো ফিচার। চাইলে ছবিতে যুক্ত করতে পারবেন স্টুডিও হারকোর্ট লোগো ট্যাগ। এছাড়া ডিভাইসটি আপনাদের দেবে ভিডিও এবং ছবি তোলায় আপনি স্বাচ্ছন্দ্যবোধ করবেন। ডিভাইসটিতে যুক্ত করা হয়েছে আরো নতুন নতুন বেশ কিছু ফিচার। এছাড়া ডিভাইসটিতে একটি এআই ইন্টেলিজেন্ট চার্জিং মোড থাকবে, যা ব্যবহারকারীদের চার্জ করার অভ্যাসকে বুদ্ধিমত্তার সঙ্গে শনাক্ত করে এবং একটি সর্বোত্তম চার্জিং অভিজ্ঞতা প্রদানের জন্য বিভিন্ন কারণের ওপর ভিত্তি করে চার্জিং প্রোটেকশন স্ট্র্যাটিজিগুলো অ্যাডজাস্ট করবে।\nএবার জেনে নেয়া যাক বাজারে আসতে যাওয়া অনারের নতুন ডিভাইস সম্পর্কে। অনার ২০০ প্রো মডেলে ৬.৭৮ ইঞ্চির ফুল এইচডি প্লাস রেজুলিউশন যুক্ত কোয়াড-কার্ভ ওলেড প্যানেল থাকবে। যার রিফ্রেশ রেট ১২০ হার্টজ। উন্নত সংস্করণের কোয়ালকম স্ন্যাপড্রাগন ৮এস জেন ৩ চিপসেট এই ডিভাইসটিকে করছে শক্তিশালী। তার সঙ্গে ২৪ জিবি (১২ জিবি ডেডিকেটেড + ১২ জিবি টার্বো) পর্যন্ত র‌্যাম এবং ৫১২ জিবি অনবোর্ড স্টোরেজ। ফটোগ্রাফির জন্য অনার ২০০ প্রো স্মার্টফোনের ট্রিপল রেয়ার ক্যামেরা সেটআপের মধ্যে রয়েছে অপটিক্যাল ইমেজ স্ট্যাবিলাইজেশন (ওআইএস) সাপোর্ট সহ ৫০ মেগাপিক্সেলের প্রাইমারি অমনিভিশন এইচ৯০০০ সেন্সর, ১২ মেগাপিক্সেলের আলট্রা ওয়াইড লেন্স এবং ৫০ মেগাপিক্সেলের টেলিফটো লেন্স। ফোনের ডিসপ্লের উপর থাকবে ৫০ এবং ২ মেগাপিক্সেলের ডুয়াল ফ্রন্ট ক্যামেরা। ডিভাইসটির ওজন হবে ১৯৯ গ্রাম।\nএছাড়াও এই স্মার্টফোনে থাকবে নতুন প্রযুক্তির কার্বন সিলিকন ৫২০০ এমএএইচ ব্যাটারি এবং ১০০ ওয়াটের ফাস্ট চার্জিং সাপোর্ট সাথে ৬৬ ওয়াটের ওয়্যারলেস চার্জিং সাপোর্ট, ইন-ডিসপ্লে ফিঙ্গারপ্রিন্ট সেন্সর। থাকবে ডুয়াল সিমের সাপোর্ট এবং ৫জি কানেক্টিভিটি। অ্যান্ড্রয়েড ১৪ বেসড ম্যাজিক ওএস ৮.০- এর সাহায্যে পরিচালিত হবে অনারের নতুন এই স্মার্টফোন। বাজারে আসতে যাওয়া নতুন এই ডিভাইসটির দাম, লঞ্চের তারিখ এবং বিস্তারিত তথ্য শিগগিরই জানানো হবে। বিস্তারিত জানতে অনার বাংলাদেশ ফেসবুক পেজে চোখ রাখুন।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আইকনিক স্টুডিও হারকোর্ট ফিচার নিয়ে আসছে স্মার্টফোন অনার ২০০ সিরিজ"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-06-24T18:59:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:42:39.045985"
    },
    {
        "url": "https://mzamin.com/news.php?news=106486",
        "title": "দুঃসহ থেকে দুঃসহতর, মারাত্মক দহনে পুড়ছে তামাম গাঙ্গেয় বঙ্গ",
        "image_urls": "https://mzamin.com/uploads/news/main/106486_kalkata.webp",
        "content": "ভারতের মরু রাজ্য জয়সলমেরকে রীতিমতো টেক্কা দিচ্ছে কলকাতা। পারদ উঠছে চড়চড় করে এবং আগামী অন্তত চারদিন কোথাও তীব্র, কোথাও অতি তীব্র তাপপ্রবাহ চলবে বলে জানিয়েছে আবহাওয়া অফিস। বাংলায় কোথাও কোথাও সর্বোচ্চ তাপমাত্রা ৪৫ ডিগ্রি সেলসিয়াস টপকে গিয়েছে। মহানগর কলকাতায় সর্বোচ্চ তাপমাত্রা প্রায় ৪১ ডিগ্রি ছুঁইছুঁই। দক্ষিণবঙ্গের সাত জেলায় চরম তাপপ্রবাহের সতর্কবার্তা জারি করা হয়েছে! বাঁকুড়াতে ৪৪ ডিগ্রি পার করেছে তাপমাত্রা। পূর্ব ও পশ্চিম মেদিনীপুর, ঝাড়গ্রাম, পুরুলিয়া, বাঁকুড়া, পশ্চিম বর্ধমান এবং বীরভূম জেলায় চরম তাপপ্রবাহের (সিভিয়ার হিট ওয়েভ) সতর্কবার্তা আলিপুর আবহাওয়া দফতরের।    \nআবহাওয়া বিশেষজ্ঞরা বলছেন, আদ্রর্তাবিহীন শুখা গরমের আগুনের হলকায় মরুরাজ‌্য রাজস্থানকেও টেক্কা দিচ্ছে দক্ষিণবঙ্গ। আসলে জয়সলমেরে   সর্বোচ্চ তাপমাত্রা যেখানে ৩৬ ডিগ্রি, সেখানে কলকাতায় ছিল ৪০.২ ডিগ্রি। বাতাসে জলীয়বাষ্পের পরিমাণ ৮৭ থেকে ৩৯ শতাংশ। তাপপ্রবাহের ফলে RRH অর্থাৎ রিভার্স রিলেটিভ হিউমিডিটি বহাল কলকাতায়। অর্থাৎ জলীয়বাষ্প বা আপেক্ষিক আর্দ্রতা রাতে এবং সকালে বেশি। প্রয়োজন ছাড়া সকাল ১১ টা থেকে বিকেল ৪ টে পর্যন্ত রোদে না যেতে বারণ করা হচ্ছে। তাপপ্রবাহে হিট স্ট্রোকের সম্ভাবনা বেড়ে যায়। হিট স্ট্রোকে মোকাবিলা করতে একটি গাইডলাইন কেন্দ্রীয় মন্ত্রকের পক্ষ থেকে দেওয়া হয়েছে। \nএই মারাত্মক তাপপ্রবাহ মোকাবিলা করতে রাজ‌্য সরকারও প্রস্তুতি নিয়ে রেখেছে। প্রবল তাপপ্রবাহের কারণে কয়েকজনের মৃত্যুর প্রেক্ষিতে সাধারণের সুরক্ষায় রাজ্য সরকার প্রতিটি সরকারি হাসপাতালে হিট স্ট্রোক এর চিকিৎসায় একটি করে পৃথক ওয়ার্ড খোলার নির্দেশ দিয়েছে। স্বাস্থ্য দপ্তরের তরফে প্রতিটি জেলার মুখ্য স্বাস্থ্য আধিকারিক ও হাসপাতাল সুপারদের পাঠানো নির্দেশিকায় সেই ওয়ার্ডের একটি ঘরে শীতাতপ নিয়ন্ত্রিত ব্যবস্থা ও হাই স্পিড পাখা সহ ন্যূনতম দুটি বেড সংরক্ষিত রাখার কথা বলা হয়েছে বলে স্বাস্থ্য দপ্তর সূত্রে জানা গিয়েছে। \nএছাড়াও আপৎকালীন পরিস্থিতিতে চিকিৎসার অন্যান্য সরঞ্জাম মজুত রাখতে হবে বলে জানানো হয়েছে। সবার মনে একটাই প্রশ্ন বৃষ্টি হবে কবে?সোমবার বৃষ্টির সম্ভাবনা রয়েছে বলে জানিয়েছে আলিপুর আবহাওয়া দফতর। পূর্ব মেদিনীপুর, ঝাড়গ্রাম, পশ্চিম মেদিনীপুর জেলায় হালকা বৃষ্টির সামান্য সম্ভাবনা রয়েছে। মঙ্গলবার থেকে এই বৃষ্টির পরিমাণ ও ব্যাপকতা বাড়তে পারে। উপকূল সহ ওড়িশা সংলগ্ন জেলাগুলিতেও বৃষ্টির সম্ভাবনা রয়েছে মঙ্গলবার। তবে আপাতত খুব বেশি বৃষ্টি বা তাপমাত্রা কমে যাওয়া বা দীর্ঘমেয়াদি স্বস্তির কোনও আশা নেই। অল্প কিছুক্ষণের এই বৃষ্টি এবং এক পশলা বজ্রবিদ্যুৎ সহ বিক্ষিপ্ত বৃষ্টি সাময়িক স্বস্তি দেবে। তারপর পরিস্থিতি একই রকম থাকবে। উত্তরবঙ্গে বিক্ষিপ্তভাবে বৃষ্টি চলবে। বৃষ্টির তালিকায় রয়েছে দার্জিলিং, কালিম্পং, জলপাইগুড়ি, আলিপুরদুয়ার এবং কোচবিহার জেলা।",
        "author": "সেবন্তী ভট্টাচার্য্য, কলকাতা প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "দুঃসহ থেকে দুঃসহতর",
            " মারাত্মক দহনে পুড়ছে তামাম গাঙ্গেয় বঙ্গ"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-04-21T17:11:00",
        "updated_date": "09:43:00",
        "source": "দৈনিক মানবজমিন",
        "last_scraped": "2024-11-06T17:42:50.735963"
    },
    {
        "url": "https://mzamin.com/news.php?news=112411",
        "title": "নতুন ২ মডেলের অল-ইন-ওয়ান পিসি বাজারে ছাড়লো ওয়ালটন",
        "image_urls": "https://mzamin.com/uploads/news/main/112411_walton.webp",
        "content": "দেশের প্রযুক্তিপণ্যের গ্রাহকদের জন্য নতুন নতুন চমক নিয়ে আসছে ওয়ালটন ডিজি-টেক ইন্ডাস্ট্রিজ লিমিটেডের কম্পিউটার বিভাগ। গ্রাহকদের অফিশিয়াল ও ব্যক্তিগত ব্যবহারের জন্য নতুন আরো ২ মডেলের অল-ইন-ওয়ান পিসি বাজারে ছেড়েছে প্রতিষ্ঠানটি। ইউনিফাই এস২৪ সিরিজের অল-ইন-ওয়ান কম্পিউটারগুলো দেখতে যেমন নজরকাড়া ডিজাইনের, তেমনি অত্যাধুনিক সব ফিচারে ভরপুর। ওয়ালটনের এই পিসিগুলোতে রয়েছে ফুল এইচডি আইপিএস ডিসপ্লে, ইন্টেলের দ্বাদশ প্রজন্মের প্রসেসর, ৮ জিবি র‌্যাম, ৫১২ জিবি এসএসডি (সলিড স্টেট ড্রাইভ) সহ আকর্ষণীয় সব ফিচার।\nউল্লেখ্য, গ্রাহকদের কাছ থেকে ব্যাপক সাড়া পাওয়ায় আরও আপডেটেড এবং নতুন ফিচারসমৃদ্ধ ২ মডেলের অল-ইন-ওয়ান পিসি নিয়ে এসেছে ওয়ালটন। ইউনিফাই এস২৪ ডব্লিউএওএস২৪১২১এম এবং ইউনিফাই এস২৪ ডব্লিউএওএস২৪১২২৪এম মডেলের এই অল-ইন-ওয়ান পিসি দুটির দাম যথাক্রমে ৭৪,৫০০ এবং ৮১,৫০০ টাকা।\nওয়ালটন কম্পিউটার পণ্যের চিফ বিজনেস অফিসার মো. তৌহিদুর রহমান রাদ বলেন, ওয়ালটন বরাবরই গ্রাহকদের প্রয়োজন বুঝে সেই অনুযায়ী পণ্য উৎপাদন ও বাজারজাত করে। আমাদের অল-ইন-ওয়ান পিসিগুলো এমনভাবে ডিজাইন ও কনফিগারেশন নির্ধারণ করা হয়েছে যাতে কম্পিউটার ব্যবহারকারীগণ নান্দনিকতার সঙ্গে সর্বোচ্চ পারফরমেন্স পান। বর্তমানে ডেক্সটপ পিসির চেয়ে অল-ইন-ওয়ান পিসি বেশি জনপ্রিয়। কারণ এই ডিভাইস খুব অল্প জায়গায় রাখা যায়। সহজে বহন করা যায়। আবার বড় ডিসপ্লের কারণে ভারী কাজে ল্যাপটপের চেয়ে বেশি সুবিধা পাওয়া যায়। \nতিনি জানান, অল-ইন-ওয়ান পিসিতে ওয়ালটন দিচ্ছে কাস্টোমাইজেশন সুবিধা। এরফলে গ্রাহক তার চাহিদা ও প্রয়োজন অনুযায়ী ফিচার যুক্ত করে পণ্য ডেলিভারি নিতে পারবেন।\nজানা গেছে, ইউনিফাই এস২৪ ডব্লিউএওএস২৪১২১এম মডেলে ব্যবহৃত হয়েছে বিশ্বখ্যাত চিপসেট নির্মাতা প্রতিষ্ঠান ইন্টেলের দ্বাদশ প্রজন্মের কোরআই থ্রি প্রসেসর। আর ইউনিফাই এস২৪ ডব্লিউএওএস২৪১২২৪এম মডেলে রয়েছে ইন্টেলের দ্বাদশ প্রজন্মের কোরআই ফাইভ প্রসেসর। পিসিগুলোর উচ্চগতি নিশ্চিতে আরো রয়েছে ইন্টেল এইচ৬১০ চিপসেট, ৩২০০ মেগাহার্টস গতিসম্পন্ন ডুয়াল চ্যানেল ৮ জিবি ডিডিআরফোর র‌্যাম, যা ৬৪ গিগাবাইট পর্যন্ত এক্সপান্ড করা যাবে। গ্রাফিক্স ইউনিটে রয়েছে ইন্টেল ইউএইচডি ৭৩০ গ্রাফিক্স। \nউভয় মডেলে  ৫১২ গিগাবাইট এসএসডি স্টোরেজ ব্যবস্থা রাখা হয়েছে। রয়েছে ১৭৮ ডিগ্রি ভিউইং অ্যাঙ্গেলের ২৩.৮ ইঞ্চি এন্টি গ্লেয়ার ফুল এইচডি আইপিএস ডিসপ্লে। ফলে কাজ, বিনোদন কিংবা গেমিং হবে আনন্দদায়ক। দীর্ঘক্ষণ কম্পিউটার ব্যবহারেও আরামদায়ক অনুভূতি পাবেন গ্রাহক।\nইন্টারনেট কানেক্টিভিটির জন্য ইথারনেট ল্যান পোর্ট ছাড়াও রয়েছে বিল্ট ইন ওয়াই-ফাই ৫। ফাইল শেয়ারিং কিংবা ওয়ারলেস কানেক্টিভিটির জন্য রয়েছে ব্লুটুথ ৫, ২টি টাইপ এ ইউএসবি ৩.১, ১টি টাইপ এ ইউএসবি ৩.২, ১টি টাইপ সি ইউএসবি ৩.২ এবং ২টি ইউএসবি ২.০ পোর্ট। হাই-ডেফিনেশন বিল্ট ইন স্পিকারে সরাসরি সাউন্ড উপভোগের পাশাপাশি থাকছে অডিও পোর্টে আলাদা স্পিকার ব্যবহারের সুবিধা। ডিভাইসগুলোর বিশেষ সুবিধা হিসেবে থাকছে ৫.০ মেগাপিক্সেল ক্যামেরা এবং মাইক্রোফোন। ফলে গ্রাহকরা ঝকঝকে ও প্রাণবন্ত ভিডিও কনফারেন্সিংয়ের অভিজ্ঞতা পাবেন। সব মডেলের অল-ইন-ওয়ান পিসিতে ২ বছর পর্যন্ত বিক্রয়োত্তর সেবা দিচ্ছে ওয়ালটন। \nউল্লেখ্য, বর্তমানে বিভিন্ন কনফিগারেশন ও দামের নানান মডেলের ল্যাপটপ, ডেস্কটপ, অল-ইন-ওয়ান পিসি, অ্যান্ড্রয়েড ও উইন্ডোজ ট্যাব, মনিটর, প্রিন্টার, প্রজেক্টর, কিবোর্ড, মাউস, পেন ড্রাইভ, ইয়ারফোন, হেডফোন, ওয়াই-ফাই রাউটার, ইউপিএস, ইউএসবি হাব, কার্ড রিডার, ওয়েবক্যাম, স্পিকার, এসএসডি, এক্সটার্নাল এসএসডি, র‌্যাম, পিসিবিএ, মেমোরি কার্ড, পাওয়ার ব্যাংক, প্রজেক্টর, স্মার্ট ওয়াচ, স্মার্ট ফিটনেস স্কেল, ডিজিটাল রাইটিং প্যাড, ইউএসবি টাইপ সি ও এইচডিএমআই ক্যাবল, লিকুইড কুলার, ই-বাইক ইত্যাদি উৎপাদন ও বাজারজাত করছে ওয়ালটন ডিজি-টেক ইন্ডাস্ট্রিজের কম্পিউটার বিভাগ।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "নতুন ২ মডেলের অল-ইন-ওয়ান পিসি বাজারে ছাড়লো ওয়ালটন"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": null,
        "updated_date": null,
        "source": "দৈনিক মানবজমিন",
        "last_scraped": "2024-11-06T17:43:02.167660"
    },
    {
        "url": "https://mzamin.com/news.php?news=134246",
        "title": "  পিটের প্রস্তাব ফেরান ঐশ্বরিয়া",
        "image_urls": "https://mzamin.com/uploads/news/main/134246_pite.webp",
        "content": "বলিউডের পাশাপাশি হলিউডে একাধিক সিনেমার প্রস্তাব পেয়েছিলেন অভিনেত্রী ঐশ্বরিয়া রাই বচ্চন। কিছু প্রস্তাব ফিরিয়ে দিয়েছিলেন অস্কারজয়ী সিনেমা ‘ট্রয়’র। হলিউডের নিয়ম অনুযায়ী অন্তত ৮ মাস হলিউডে থাকতে হতো তাকে। কিন্তু সে সময় তার হাতে একগুচ্ছ নামিদামি হিন্দি ছবির প্রস্তাব ছিল। তাই ছেড়েছিলেন ব্র্যাড পিটের নায়িকা হওয়ার প্রস্তাব।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  পিটের প্রস্তাব ফেরান ঐশ্বরিয়া"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:43:13.321496"
    },
    {
        "url": "https://mzamin.com/news.php?news=133246",
        "title": " প্রেসিডেন্টকে অপসারণের বিষয়ে পরে সিদ্ধান্ত জানাবে বিএনপি ",
        "image_urls": "https://mzamin.com/uploads/news/main/133246_2.webp",
        "content": "প্রেসিডেন্ট মো. সাহাবুদ্দিনকে অপসারণের বিষয়ে বৈষম্যবিরোধী ছাত্র আন্দোলন ও জাতীয় নাগরিক কমিটির নেতাদের সঙ্গে বৈঠক করলেও চূড়ান্ত কোনো সিদ্ধান্ত জানায়নি বিএনপি। দলীয় ফোরামে আলোচনা করে প্রেসিডেন্টকে অপসারণে দলের সিদ্ধান্ত কী হবে তা পরবর্তীতে জানাবে বিএনপি। \nশনিবার রাজধানীর গুলশানে বিএনপির চেয়ারপারসনের রাজনৈতিক কার্যালয়ে বৈষম্যবিরোধী ছাত্র আন্দোলন ও জাতীয় নাগরিক কমিটির ৯ নেতার সঙ্গে বৈঠক করেন বিএনপি মহাসচিব মির্জা ফখরুল ইসলাম আলমগীর। এছাড়া দলের স্থায়ী কমিটির সদস্য সালাহউদ্দিন আহমেদ ও যুগ্ম মহাসচিব শহীদ উদ্দীন চৌধুরী এ্যানী উপস্থিত ছিলেন।\nবৈঠক শেষে বৈষম্য বিরোধী ছাত্র আন্দোলনের আহ্বায়ক হাসনাত আবদুল্লাহ বলেন, আজকে মূলত তিনটি বিষয় নিয়ে আলোচনা করেছি, প্রথম প্রসকেড রিপাবলিক অব প্রোক্লেমেশন, এটি আমরা কে কিভাবে ঘোষণা দেবো এবং কিভাবে করা যায় এবিষয়ে তাদের সঙ্গে আমরা কথা বলেছি। দ্বিতীয় হল- রাষ্ট্রপতি মো. সাহাবুদ্দিনের অপসারণ। তার অপসারণটা খুব দ্রুততম সময়ের মধ্যে আমরা কিভাবে করতে পারি এবং যেকোন ধরনের সংকট কিভাবে দূর করা যায় তা নিয়ে আলোচনা করেছি। তৃতীয় হল- জাতীয় ঐক্য নিয়ে আলোচনা করেছি। তারা আমাদের কথা শুনেছেন। তারা জানিয়েছেন, এবিষয়ে তারা তাদের ফোরামে কথা বলবেন। \nতিনি বলেন, বিএনপির পাশাপাশি আমরা জামায়াতের সঙ্গে বসেছিলাম। ইসলামী আন্দোলন বাংলাদেশের সঙ্গে আমাদের কথা হয়েছে। তাদের সঙ্গেও আমরা এবিষয় নিয়ে কথা বলেছি। জামায়াতের জায়গা থেকে তারা একমত প্রকাশ করেছে। তারা বলেছেন, ইতিমধ্যে তাদের জায়গা থেকে তারা তাদের বক্তব্যে স্পষ্ট করেছেন। নৈতিক জায়গা থেকে রাষ্ট্রপতি মো. সাহাবুদ্দিনের তার পদে থাকার কোন ধরনের গ্রহণযোগ্যতা নেই। ইসলামী আন্দোলনও একই কথা বলেছে। তারা দ্রুততম সময়ের মধ্যে জাতীয় ঐক্যের ভিত্তিতে রাষ্ট্রপতির অপসারণ চান। \nহাসনাত বলেন, আমরা ২৩ তারিখে জাতীয় ঐক্যের ডাক দিয়েছিলাম যে, সকল গণতন্ত্রকামী রাজনৈতিক দল, যারা গণঅভ্যুত্থানে আমাদের নেতৃত্বে এসে, আমাদের ফ্যাসিবাদ বিলোপের প্রাথমিক ধাপ ফ্যাসিস্ট শেখ হাসিনার পতন আমরা ঘটিয়েছি। এখন এই ফ্যাসিবাদ ব্যবস্থা পূর্ণাঙ্গ বিলোপের ক্ষেত্রে আমাদের যে আরেকটি বাধা সামনে এসে দাঁড়িয়েছে, রাষ্ট্রপতি মো. সাহাবুদ্দিনের অপসারণ এবং আমাদের যে নতুন রাজনৈতিক বন্দোবস্ত-এসব বিষয়ে যারা আমাদের নেতৃত্বে গণঅভ্যুত্থানে অংশগ্রহণ করেছে গত দু’দিন ধরে আমরা তাদের সঙ্গে আলাপ করছি। \nতিনি জানান, রোববার গণতন্ত্র মঞ্চ, গণঅধিকার পরিষদ ও ১২ দলীয় জোটের সঙ্গে সংলাপ রয়েছে। এই রাজনৈতিক সংলাপ অব্যাহত থাকবে। \nবৈঠকে বৈষম্যবিরোধী ছাত্র আন্দোলন ও নাগরিক কমিটির ৯ জন অংশ নেন। তারা হলেন- বৈষম্যবিরোধী ছাত্র আন্দোলনের আহ্বায়ক হাসনাত আব্দুল্লাহ, মুখপাত্র উমামা ফাতেমা, সদস্য সচিব আরিফ সোহেল, মুখ্য সংগঠক আব্দুল হান্নান মাসুদ, সমন্বয়ক রিফাত রশিদ, জাতীয় নাগরিক কমিটি আহ্বায়ক নাসিরুদ্দিন পাটোয়ারী, মুখপাত্র সামন্তা শারমিন, সদস্য সচিব আখতার হোসেন, সদস্য আরিফুল ইসলাম আদিব।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " প্রেসিডেন্টকে অপসারণের বিষয়ে পরে সিদ্ধান্ত জানাবে বিএনপি "
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T20:47:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:43:24.845642"
    },
    {
        "url": "https://mzamin.com/news.php?news=134358",
        "title": "৭ নভেম্বরের মধ্যে বকেয়া পরিশোধ না হলে বিদ্যুৎ বন্ধের ঘোষণা আদানির",
        "image_urls": "https://mzamin.com/uploads/news/main/134358_Untitled-10.webp",
        "content": "নভেম্বরের ৭ তারিখের মধ্যে ৮৫০ মিলিয়ন ডলার বকেয়া পরিশোধ না করা হলে বাংলাদেশে বিদ্যুৎ সরবরাহ বন্ধ করার ঘোষণা দিয়েছে আদানি পাওয়ার। এ খবর দিয়েছে অনলাইন টাইমস অব ইন্ডিয়া। \nএতে বলা হয়, গত ৩১ অক্টোবর বকেয়া পরিশোধের নির্ধারিত সময়সীমা পার হওয়ার পর বাংলাদেশ বিদ্যুৎ উন্নয়ন বোর্ড (বিপিডিবি) কৃষি ব্যাংকের মাধ্যমে ১৭০ মিলিয়ন ডলারের ঋণপত্র খোলার চেষ্টা করেছিল। কিন্তু বিপিডিবি বিদ্যুৎ ক্রয় চুক্তিতে উল্লিখিত এ শর্ত পূরণ করেনি বলে অভিযোগ করেছে আদানি পাওয়ার। তবে এর প্রতিক্রিয়ায় আদানি পাওয়ার ঝাড়খন্ড ৩১ অক্টোবর থেকে তাদের বিদ্যুৎ সরবরাহ কমিয়ে দিয়েছে। যাতে বাংলাদেশে বিদ্যুতের ঘাটতি বৃদ্ধি পেয়েছে। \nটাইমস অব ইন্ডিয়া জানিয়েছে, ঝাড়খন্ডে আদানির গোড্ডা প্ল্যান্টে গত শুক্রবার উৎপাদিত এক ১,৪৯৬ মেগাওয়াট বিদ্যুতের মধ্যে বাংলাদেশে মাত্র ৭২৪ মেগাওয়াট বিদ্যুৎ সরবরাহ করা হয়েছে। ওই প্ল্যান্টটি বাংলাদেশের সবচেয়ে বড় বিদ্যুৎ সরবরাহকারী। এছাড়া পায়রা, রামপাল ও এসএস পাওয়ার ওয়ানসহ অন্যান্য বড় কারখানাগুলোতেও জ্বালানি সংকটের কারণে উৎপাদন কমে গেছে। \nখাতসংশ্লিষ্ট সূত্রের বরাতে টাইমস অব ইন্ডিয়া বলছে, ডলার সংকটের কারণে সময়মতো অর্থ পরিশোধে হিমশিম খাচ্ছে বাংলাদেশ।\nঅন্যদিকে পাওয়ার গ্রিড বাংলাদেশের (পিজিবি) দৈনিক রিপোর্ট অনুযায়ী, বাগেরহাটে এনটিপিসি’র যৌথ উদ্যোগে বাংলাদেশ-ভারত ফ্রেন্ডশিপ বিদ্যুৎ কোম্পানির দ্বারা পরিচালিত রামপাল প্ল্যান্ট এবং এসএস বিদ্যুৎ কোম্পানিসহ বেশ কয়েকটি বিদ্যুৎকেন্দ্রে ইতিমধ্যেই কয়লা ঘাটতির কারণে বিদ্যুৎ উৎপাদন অর্ধেকেরও নিচে নেমে এসেছে।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "৭ নভেম্বরের মধ্যে বকেয়া পরিশোধ না হলে বিদ্যুৎ বন্ধের ঘোষণা আদানির"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T15:35:00",
        "updated_date": "10:52:00",
        "source": "দৈনিক মানবজমিন",
        "last_scraped": "2024-11-06T17:43:36.182666"
    },
    {
        "url": "https://mzamin.com/news.php?news=134518",
        "title": "‘পেশিশক্তির’ কাছে জিম্মি মোটর শ্রমিক ইউনিয়ন",
        "image_urls": "https://mzamin.com/uploads/news/main/134518_d2.webp",
        "content": "পণ্যবাহী পরিবহন শ্রমিকদের সংগঠন চাঁপাইনবাবগঞ্জ জেলা ট্রাক, ট্যাংকলরি ও কাভার্ডভ্যান শ্রমিক ইউনিয়ন পেশিশক্তি ব্যবহার করে মোটর শ্রমিক ইউনিয়নকে জিম্মি করে রেখেছে। সরকারি নির্দেশনায় ২০১৬ সালে যাত্রীবাহী পরিবহন শ্রমিকদের জন্য ‘চাঁপাইনবাবগঞ্জ জেলা মোটর শ্রমিক ইউনিয়ন’- নামে আলাদা একটি সংগঠনের নিবন্ধন হয়। যার নিবন্ধন নম্বর রাজ-৩০৬৩। কিন্তু দীর্ঘ আট বছর ধরে এ সংগঠনটি ড্রয়ার বন্দি। বিধিমোতাবেক জেলা ট্রাক, ট্যাংকলরি ও কাভার্ডভ্যান শ্রমিক ইউনিয়ন যাত্রীবাহী পরিবহন থেকে কোনো চাঁদা আদায় করতে পারবে না। কিন্তু শর্তভঙ্গ করে তারা অবৈধভাবে যাত্রীবাহী বাস, মিনিবাস ও ঢাকা কোচ থেকে চাঁদা আদায় করছে।\nসোমবার দুপুরে শহরের হরিপুরে এক সংবাদ সম্মেলনে এ অভিযোগ করেন চাঁপাইনবাবগঞ্জ জেলা মোটর শ্রমিক ইউনিয়নের সাধারণ সম্পাদক আব্দুর রউফ জুলমাত। সংবাদ সম্মেলনে চাঁপাইনবাবগঞ্জ জেলা ট্রাক, ট্যাংকলরি ও কাভার্ডভ্যান শ্রমিক ইউনিয়নের সভাপতি সাইদুর রহমান ও সাধারণ সম্পাদক আনারুল ইসলাম আনারের বিরুদ্ধে চাঁদাবাজি, কাউন্টার দখল, মারধর ও হুমকির অভিযোগ এনে বক্তব্য রাখেন- আরেক শ্রমিক নেতা মো. শহিদুল ইসলাম।\nসংবাদ সম্মেলনে চাঁপাইনবাবগঞ্জ জেলা মোটর শ্রমিক ইউনিয়নের সভাপতি আব্দুল বারী, শ্রমিক নেতা সাইফুল ইসলাম, কামরুল ইসলাম, সানাউল্লাহ সানু প্রমুখ উপস্থিত ছিলেন। সংবাদ সম্মেলনে আব্দুর রউফ জুলমাত ও শহিদুল ইসলাম অভিযোগ করেন, দেশের ৬০ জেলাতে এ দু’টি সংগঠন আলাদা আলাদা কার্যক্রম পরিচালনা করছে। কিন্তু পেশিশক্তির জোরে চাঁপাইনবাবগঞ্জ জেলা মোটর শ্রমিক ইউনিয়নকে জিম্মি করে রেখেছে জেলা ট্রাক, ট্যাংকলরি কাভার্ডভ্যান শ্রমিক ইউনিয়নের নেতারা। ছাত্র-জনতার অভ্যুত্থানে রাজনৈতিক পট পরিবর্তনের পর সরকারি নির্দেশনা অনুযায়ী তারা আলাদা কার্যক্রম শুরু করেন। কিন্তু নানাভাবে তাদের বাধাগ্রস্ত করা হচ্ছে। শ্রমিকদের মারধর, হুমকি ও কাউন্টার দখল করে রাখা হয়েছে। জেলা ট্রাক, ট্যাংকলরি ও কাভার্ড ভ্যান শ্রমিক ইউনিয়নের নেতারা জেলা মোটর শ্রমিক ইউনিয়নের নাম ও রেজিস্ট্রেশন নম্বর-৩০৬৩ ব্যবহার করে রশিদ ছাপিয়ে, সভাপতি- সম্পাদকের স্বাক্ষর জাল করে চাঁদা আদায় করছে।\nশ্রমিক নেতা জুলমাত ও শহীদ আরও বলেন, শ্রমিক ইউনিয়নের নামে যাত্রীবাহী পরিবহন থেকে চাঁদাবাজি বন্ধে জেলা আঞ্চলিক সড়ক পরিবহন কমিটি ও চাঁপাইনবাবগঞ্জ চেম্বার অব কমার্স অ্যান্ড ইন্ডাস্ট্রিজ নির্দেশনা দিয়েছিলেন সেটিও কার্যকর হয়নি।  ট্রাক, ট্যাংকলরি ও কাভার্ড ভ্যান শ্রমিক ইউনিয়নের নেতারা চাঁপাইনবাবগঞ্জ-রাজশাহী রুটে চাঁপাইনবাবগঞ্জ জেলার মালিকদের বাস সড়কের চলাচল বন্ধ করে দিয়েছে। তারা কাউন্টার দখল করে ৫ দিন ধরে শুধুমাত্র রাজশাহী জেলার পরিবহন মালিকদের বাস চলাচলে সহায়তা করছে। ফলে চাঁপাইনবাবগঞ্জ জেলার যাত্রীবাহী পরিবহন মালিক এবং শ্রমিকরা ক্ষতিগ্রস্ত হচ্ছে। সংকটে পড়েছে পাঁচ শতাধিক মোটর শ্রমিক ইউনিয়নের সদস্য। এসব বিষয়ে পুলিশ-প্রশাসনের কাছে প্রত্যাশিত সহেযাগিতা পাননি বলে অভিযোগ করেন তারা।\nঅভিযোগ প্রসঙ্গে জানতে চাইলে চাঁপাইনবাবগঞ্জ জেলা ট্রাক, ট্যাংকলরি ও কাভার্ডভ্যান শ্রমিক ইউনিয়নের সভাপতি সাইদুর রহমান বলেন, চাঁদাবাজির বিষয়টি তারাই ভালো বলতে পারবেন। বাস চলাচলের বিষয়ে তিনি বলেন, তাদের (মোটর শ্রমিক ইউনিয়ন) জনবল থাকলে তারা চালাবে। আমাদের ড্রাইভার তারা নিবে কেন? আমরা তাদের কোনো বাধা প্রদান করিনি, তাদের যোগ্যতা থাকলে তারা চালাবে। রসিদ জালিয়াতির বিষয়টি সঠিক নয়, বলে তিনি দাবি করেন।\n ",
        "author": "চাঁপাইনবাবগঞ্জ প্রতিনিধি",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘পেশিশক্তির’ কাছে জিম্মি মোটর শ্রমিক ইউনিয়ন"
        ],
        "news_subcategory": "general",
        "news_type": "national",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:43:47.544618"
    },
    {
        "url": "https://mzamin.com/news.php?news=134549",
        "title": "সম্পর্ক নিয়ে মুখ খুললেন তানিয়া",
        "image_urls": "https://mzamin.com/uploads/news/main/134549_e4.webp",
        "content": "ছোট পর্দার ব্যস্ত অভিনেত্রী তানিয়া বৃষ্টি। সম্প্রতি ব্যক্তিগত জীবন নিয়ে আলোচনায় আসেন তিনি। বেশ কয়েকমাস আরশ খানের সঙ্গে একটানা নাটকে অভিনয় করতে দেখা যায় তাকে। সোশ্যাল মিডিয়ায় দু’জন একাধিক ঘনিষ্ঠ ছবিও পোস্ট করেছেন। আর তাই তাদের প্রেমের গুঞ্জন উঠেছে বার বার। তবে সেসময় বিষয়টি গুজব বলে উড়িয়ে দেন তানিয়া। এদিকে বর্তমানে তাদের সম্পর্কে দূরত্ব বেড়েছে। একসঙ্গে কাজ করতেও দেখা যায় না আর। সম্প্রতি এক সাক্ষাৎকারে সম্পর্কের অবনতির কথা জানিয়ে মুখ খুললেন তানিয়া। তিনি বলেন, আমি আর আরশ একসঙ্গে অনেক কাজ করতাম। ভালো একটি বন্ডিং ছিল দু’জনের। ভালো সম্পর্কের মধ্যেও খুঁটিনাটি ঝামেলা হয়। আমাদের ক্ষেত্রেও তেমনটাই চলছে। ও আমার ওপর একটু রেগে আছে। রাগের কারণ বলতে গিয়ে তানিয়া বলেন, আমি একটা ইন্টারভিউতে বলেছিলাম, আমরা খুব ভালো বন্ডিং শেয়ার করি। একসঙ্গে ঘুরি-ফিরি, ভাই-ব্রাদারদের মতো। ভাই-ব্রাদার কথাটা ও কোট করছে। এটা বলাতে তার হয়তো মেজাজ খারাপ হয়েছে। অভিমান বলতে পারে। আমি আরশকে বলতে চাই, আমি তোমাকে একদম ভাই-ব্রাদার জোনে ফেলে দিই নাই। তুমি আমার কাছে ওরকম ভাই-ব্রাদার যে আমার এভরিথিং। এতে মেজাজ খারাপ করার কিছু নাই। এ সময় তাকে নিয়ে কথা বলতেও নিষেধ করেন আরশ খানকে।  \n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সম্পর্ক নিয়ে মুখ খুললেন তানিয়া"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:43:59.238576"
    },
    {
        "url": "https://mzamin.com/news.php?news=131580",
        "title": "তিন শুন্য’র বাংলাদেশ: দক্ষতা উন্নয়ন হতে পারে পরিবর্তনের মূল চাবিকাঠি",
        "image_urls": "https://mzamin.com/uploads/news/main/131580_yn.webp",
        "content": "ড. মুহাম্মদ ইউনূস ২০১৭ সালে তাঁর সাড়া জাগানো গ্রন্থ 'A World of Three Zeros' এর মাধ্যমে তিনটি বড় সংকট `দারিদ্র্য, বেকারত্ব, ও কার্বন নিঃসরণ শূন্যের কোঠায় নামিয়ে আনার ধারণা তুলে ধরেন, যা ‘তিন শূন্যের বিশ্ব’ হিসেবে সমাদৃত। ড. ইউনূসের মতে, “বর্তমান পুঁজিবাদী অর্থনীতির কারণে ধনী শ্রেণির হাতে সম্পদ কেন্দ্রীভূত হচ্ছে, ফলে দরিদ্র জনগোষ্ঠী আরও বঞ্চিত হচ্ছে”।\nতিনি মনে করেন, “প্রচলিত অর্থনৈতিক ব্যবস্থায় দারিদ্র্য দূর করা সম্ভব নয়”। এজন্য তিনি তরুণ প্রজন্মকে চাকরি নামক দাসত্বের পরিবর্তে উদ্যোক্তা হিসেবে গড়ে ওঠার পরামর্শ দেন, যাতে তরুণ উদ্যোক্তারা অর্থনৈতিক বৈষম্য, পরিবেশ দূষণ ও বেকারত্বের সমাধান করতে পারে এবং প্রযুক্তির যথাযথ ব্যবহারের মাধ্যমে পরিবেশ সুরক্ষা ও টেকসই উন্নয়ন নিশ্চিত করতে পারে।\nড. ইউনূস সম্প্রতি বাংলাদেশের প্রধান উপদেষ্টা হিসেবে দায়িত্ব গ্রহণের পর, ‘তিন শূন্য’ তত্ত্বটি রাষ্ট্রীয় পর্যায়ে বাস্তবায়নের নতুন প্রেক্ষাপট তৈরি হয়েছে যাতে করে বাংলাদেশ থেকে দারিদ্র্য-বেকারত্ব, সম্পদ বৈষম্য ও কার্বন নিঃসরণ সর্বনিম্ন মাত্রায় নামিয়ে আনা যায় এবং দেশটিকে ‘তিন শূন্যের বাংলাদেশ’ হিসেবে একটি প্রোটোটাইপ বা নমুনা রাষ্ট্র হিসেবে গড়ে তোলা যায়। এক্ষেত্রে ‘তিন শূন্য’ শব্দটিকে আক্ষরিক অর্থে বিবেচনা না করে ‘মেটাফোর’ বা রূপকার্থে ব্যবহার করা অধিকতর যুক্তিযুক্ত ও বাস্তবসম্মত ধারণা বলে মনে করা হয়।\nসম্ভাবনার বাংলাদেশ\nবাংলাদেশ পৃথিবীর অষ্টম বৃহত্তম জনসংখ্যার দেশ, সম্ভাবনাময় তারুণ্যের বাংলাদেশ। কীর্তিমান বুদ্ধিজীবী আহমদ ছফা বলেছিলেন, ‘বাংলাদেশ নানা সীমাবদ্ধতা সত্ত্বেও দক্ষিণ এশিয়ার সবচেয়ে আধুনিক ও সম্ভাবনাময় দেশ’।\nএখানে বিপুল কর্মক্ষম জনশক্তির পাশাপাশি রয়েছে ব-দ্বীপ বিধৌত উর্বর পলিমাটি, নদীবাহিত পানিসম্পদ এবং বঙ্গোপসাগরে সুনীল অর্থনীতির যাবতীয় উপাদান, যা প্রাকৃতিকভাবে সমৃদ্ধ এবং ভূরাজনৈতিকভাবে বিশেষ গুরুত্বপূর্ণ করেছে। শতবর্ষের পরিক্রমায় (২০০১-২১০০) বাংলাদেশ বর্তমানে সর্বাধিক কর্মক্ষম শ্রমশক্তির সময় অতিক্রম করছে, যার পরিমাণ বছরে প্রায় ২৫ লাখ। ২০২৪ সালে মোট শ্রমশক্তির আকার ১১.৪ কোটি এবং ২০৩০ সালে এ আকার দাঁড়াবে ১২ কোটি। জনমিতি লভ্যাংশের (ডেমোগ্রাফিক ডিভিডেন্ট) চলমান এসময়টি দক্ষ জনসম্পদে রূপান্তর করার শ্রেষ্ঠ সময়। বিশ্বের উন্নত ও দ্রুত উন্নয়নশীল দেশসমূহ জনশক্তির দক্ষতা উন্নয়নের মাধ্যমেই টেকসই উন্নয়ন নিশ্চিত করেছে। এদেশের বিপুল কর্মক্ষম জনশক্তিকে যদি নৈতিকভাবে সৎ, কর্মে যোগ্য ও প্রযুক্তিতে দক্ষ হিসেবে গড়ে তোলা যায়, তাহলে দেশটি অচিরেই দক্ষিণ এশিয়া তথা বিশ্ব দরবারে একটি শক্তিশালী ও সমৃদ্ধ রাষ্ট্রের মডেল হিসেবে আবির্ভূত হতে পারবে।\nকর্মসংস্থানের অপূর্ব সম্ভাবনা\nবিশ্বব্যাপী উন্নত রাষ্ট্রসমূহে, বিশেষত পশ্চিমা দেশগুলোতে জনমিতির ফাঁদ বা ডেমোগ্রাফিক ট্র্যাপ (ডেমোগ্রাফিক ডিভিডেন্টের পরবর্তী ধাপ) প্রকট আকার ধারণ করেছে। এসব দেশে বিপুল কর্মসংস্থানের সুযোগ তৈরি হয়েছে । আমেরিকাভিত্তিক শীর্ষস্থানীয় প্রশিক্ষণ প্রতিষ্ঠান ‘নেটকম লার্নিং’ এর মতে, শুধু উত্তর আমেরিকাতেই আগামী ১০ বছরে প্রতি বছর ১০ লক্ষ হারে মোট ১ কোটি আইটি কর্মীর কর্মসংস্থানের চাহিদা তৈরি হয়েছে। এছাড়াও ক্লাউড-ভিত্তিক আউটসোর্সিংয়ের রয়েছে অফুরন্ত সুযোগ। জার্মান সরকার তার শ্রমবাজারে বিদেশিদের প্রবেশ সহজ করেছে। জাপান সরকার আশঙ্কা করছে, জনসংখ্যার সংকট অব্যাহত থাকলে তাদের জাতিসত্ত্বা বিলুপ্ত হতে পারে। জাপানে পাঁচটি নির্দিষ্ট পেশায় বাংলাদেশি কর্মীদের চাহিদা ক্রমশ বাড়ছে। মধ্যপ্রাচ্যের দেশগুলো, যেখানে বাংলাদেশি কর্মসংস্থানের সবচেয়ে বড় বাজার, তারা ২০৩০ সালের মধ্যে সব পেশায় প্রযুক্তিভিত্তিক দক্ষ শ্রমশক্তি নিয়োগের ঘোষণা দিয়েছে। এছাড়াও অভ্যন্তরীণ কর্মসংস্থানের ব্যাপক সম্ভাবনা তৈরি হচ্ছে। শিক্ষা, প্রশিক্ষণ ও দক্ষতা উন্নয়ন হতে পারে এসব সম্ভাবনা কাজে লাগানোর মূল হাতিয়ার। শুধুমাত্র দক্ষতা উন্নয়নের মাধ্যমেই বৈশ্বিক শ্রমবাজারে আগামী ১০ বছরে প্রতি বছর ১০ লক্ষ কর্মী পাঠানোর মাধ্যমে বছরে ১০০ বিলিয়ন ডলার বৈদেশিক মুদ্রা আয় করা সম্ভব। বাংলাদেশ হতে পারে বৈশ্বিক কর্মবাজারের জন্য দক্ষ জনশক্তির  একটি গুরুত্বপূর্ণ ঠিকানা এবং প্রযুক্তি বিনিময়ের মাধ্যমে বহুমুখী উন্নয়নের কেন্দ্র হিসেবে প্রতিষ্ঠিত হতে পারে।\nদক্ষতা উন্নয়নঃ টেকসই উন্নয়নের মূল নিয়ামক\nকোনো দেশের আর্থ-সামাজিক উন্নয়নের সঙ্গে দক্ষতা উন্নয়নের প্রত্যক্ষ সম্পর্ক বিদ্যমান। বৈশ্বিক প্রতিযোগিতা এবং উন্নয়ন মানদণ্ডে (Global Competitiveness and Development Index) কোনো দেশের উন্নয়নকে সে দেশের শ্রমবাজারের চাহিদাভিত্তিক দক্ষ শ্রমশক্তির সক্ষমতার দ্বারা পরিমাপ করা হয়। উদ্বেগজনকভাবে, বাংলাদেশে বিভিন্ন ক্ষেত্রে কর্মরত শ্রমশক্তির নিম্নদক্ষতা এবং উৎপাদনশীলতার নিম্নমান অর্থনৈতিক উন্নয়ন ও প্রবৃদ্ধির পথে সবচেয়ে বড় বাধা হিসেবে দেখা দিয়েছে। সপ্তম পঞ্চবার্ষিকী পরিকল্পনার উপর আইএমইডি’র  মূল্যায়নে উল্লেখ করা হয়েছে, \"Low skill-low productivity of the employed workforce in all the 13 sectors of the economy stands as the daunting challenge to development and growth acceleration of the country” অর্থাৎ, অর্থনীতির নির্ধারিত ১৩টি খাতে কর্মরত শ্রমশক্তির নিম্ন দক্ষতা ও উৎপাদনশীলতার নিম্নমান দেশের উন্নয়ন ও প্রবৃদ্ধি অর্জনের ক্ষেত্রে ভীতিকর চ্যালেঞ্জ হিসেবে দেখা দিয়েছে। অথচ দেশে শিক্ষিত বেকারত্বের হার ৪৭% যা দক্ষিণ এশিয়ায় দ্বিতীয় (আফগানিস্তানের পরেই) হওয়া স্বত্তেও প্রায় ২৬ লাখ ভারতীয় এবং ৫ লাখ শ্রীলঙ্কান নাগরিক বাংলাদেশের শ্রমবাজারে কর্মরত রয়েছেন, যা শ্রমশক্তির দক্ষতার ঘাটতিকে সুস্পষ্টভাবে নির্দেশ করে। সুতরাং দেশের অর্থনৈতিক প্রবৃদ্ধি ও টেকসই উন্নয়ন নিশ্চিত করতে হলে ২০৩০ সালের মধ্যে দেশের কর্মক্ষম ১২ কোটি (১২০ মিলিয়ন) শ্রমশক্তির দক্ষতা উন্নয়ন ও কর্মসংস্থান নিশ্চিত করতে হবে।\nদক্ষতা উন্নয়ন কার্যক্রমের হালচিত্র\nস্বাধীনতা-উত্তর বাংলাদেশে আর্থ-সামাজিক উন্নয়নে নানা মডেল গ্রহণ করা হলেও জনশক্তি উন্নয়নে কোনো সমন্বিত পরিকল্পনা নেয়া হয়নি। ২০০৮ সালে ব্যবসায়ীদের সংগঠন 'বেটার বিজনেস ফোরাম'-এর সুপারিশক্রমে ‘জাতীয় দক্ষতা নীতি পরামর্শক কমিটি’ গঠন করা হয় এবং সংশ্লিষ্ট অংশীজন, বিভিন্ন মন্ত্রণালয়, সংস্থা ও বিভাগের মাধ্যমে জাতীয় দক্ষতা উন্নয়ন নীতি-২০১১ অনুমোদিত হয়। বর্তমানে দক্ষতা উন্নয়ন সম্পর্কিত যাবতীয় কার্যক্রম জাতীয় দক্ষতা উন্নয়ন কর্তৃপক্ষ (এনএসডিএ)-এর মাধ্যমে পরিচালিত হচ্ছে, যা মাননীয় প্রধান উপদেষ্টার দপ্তরের আওতাধীন। ২০১৮ সালে জাতীয় দক্ষতা উন্নয়ন কর্তৃপক্ষ আইন-২০১৮ প্রণয়নের মাধ্যমে সংস্থাটির দায়িত্ব হিসেবে দক্ষতা উন্নয়ন সম্পর্কিত সমন্বয় সাধন, নীতি ও কর্মপরিকল্পনা প্রণয়ন, পরিবীক্ষণ ও মূল্যায়ন, তথ্যভাণ্ডার প্রতিষ্ঠা, স্কিলস কাউন্সিল গঠন এবং মানবসম্পদ উন্নয়ন তহবিল ব্যবস্থাপনার মতো কাজ নির্ধারণ করা হয়। তবে সম্প্রতি জাতীয় দক্ষতা উন্নয়ন কর্তৃপক্ষের কার্যক্রমে আইনি অসঙ্গতি, সংস্থাসমূহের মধ্যে সমন্বয়হীনতা এবং দক্ষতা উন্নয়ন কার্যক্রমে অচলাবস্থার অভিযোগ উঠেছে। সংস্থাটিতে দক্ষতা উন্নয়ন বিশেষজ্ঞের পরিবর্তে আমলা নির্ভরতা বৃদ্ধি পেয়েছে। ফলে উদ্ভাবনী কর্ম-পরিকল্পনা ও দেশে-বিদেশে কর্মসংস্থান সৃষ্টির মতো কার্যক্রমে গতিশীলতা দৃশ্যমান নয়। শ্রমবাজারের তথ্যভাণ্ডার গড়ে উঠেনি, ইন্ডাস্ট্রি স্কিলস কাউন্সিল নামে মাত্র গঠিত হলেও কর্মসংস্থান সৃষ্টি বা প্রশিক্ষণ প্রতিষ্ঠানের সাথে অংশিদারিত্বমূলক কার্যক্রমে দৃশ্যমান কোনো অগ্রগতি নাই। ফলে দক্ষতা উন্নয়ন কার্যক্রমের মৌলিক সংস্কার অপরিহার্য হয়ে পড়েছে। এজন্য দক্ষতা বিষয়ক বিশেষজ্ঞ সমন্বয়ে এ খাতের প্রয়োজনীয় আইনি, প্রাতিষ্ঠানিক ও কর্মসূচিভিত্তিক সংস্কার সাধন করা আবশ্যক। অন্যথায় দক্ষতা উন্নয়ন তথা দেশের অর্থনৈতিক ঝুঁকি বৃদ্ধি তথা আর্থ-সামাজিক টেকসই উন্নয়নে  বড় ধরনের চ্যালেঞ্জ ও বিপর্যয়ের আশঙ্কা রয়েছে।\nগবেষণা ও বিশেষজ্ঞ মতামত উপেক্ষিত!\nজাতীয় অধ্যাপক আব্দুর রাজ্জাক আশির দশকে দেয়া তাঁর এক অভিভাষণে জনশক্তি উন্নয়ন পরিকল্পনায় বিদ্যমান বৈষম্য নিয়ে হতাশা প্রকাশ করে বলেছিলেন, “আমার বিবেচনায় অন্যান্য ক্ষেত্রের চাইতে এখানেই হতাশার কারণ বেশি। বৈষম্য রয়ে গেছে পুরুষ ও নারীর মধ্যে, বৈষম্য রয়ে গেছে নগর ও গ্রামাঞ্চলের মধ্যে, আর সবার উপরে বৈষম্য রয়েছে ধনী ও দরিদ্রদের মধ্যে। প্রকৃতপক্ষে, একটা সমাজ যা করতে পারে তা হচ্ছে (জনশক্তির) সৎ ব্যবহারের জন্য বৈচিত্র্যময় প্রক্রিয়াজাতের ব্যবস্থা করা।”\nতিনি জনশক্তির বৈচিত্র্যময় কর্মপরিকল্পনাকে একটি জাতির উন্নয়নের মান নির্দেশক হিসেবে অভিহিত করেন। অপর শিক্ষাবিদ আব্দুর রফিক (যিনি স্বাধীনতার পর সকল শিক্ষা কমিশন/কমিটিতে কাজ করে যাওয়া বিরল শিক্ষাবিদ), ২০১৬ সালে Build Skill Bangladesh for Emerging Bangladesh as a Developed Nation এবং ২০২৩ সালে Emerging Nation Unveiling the Living Treasure শীর্ষক দুটি গবেষণার মাধ্যমে ১৯৫০ সাল থেকে ২১০০ সাল পর্যন্ত বাংলাদেশের কর্মক্ষম জনশক্তি এবং দক্ষতার সংকট বিশ্লেষণ করেন। তিনি শ্রমবাজারের দক্ষতা চাহিদা ও সরবরাহ ঘাটতি বিশ্লেষণ করে তিনটি ধারাবাহিক পঞ্চবার্ষিকী পরিকল্পনার (২০২১-২০২৫, ২০২৬-২০৩০, ২০৩১-২০৩৫) মাধ্যমে ২০৩০ সালের মধ্যে ১২ কোটি কর্মক্ষম নাগরিকের ১০ টি পেশাভিত্তিক দক্ষতা স্তরে উন্নয়নের লক্ষ্যে শিক্ষা, প্রশিক্ষণ ও দক্ষতা উন্নয়ন ব্যবস্থার মৌলিক পুনর্গঠনের প্রস্তাব দেন এবং শিক্ষা শাসনকার্যের সকল মাত্রায় সংস্কারের অধিক্ষেত্রসমূহ চিহ্নিত করেন। তাঁর গবেষণার প্রধান সুপারিশগুলোর মধ্যে, বাংলাদেশ জাতীয় যোগ্যতা কাঠামো (বিএনকিউএফ) ২০২১ সালে অনুমোদিত হলেও এর বাস্তবায়নে আইনি ও বিধিবিধানগত সংস্কার পদক্ষেপ গ্রহণ করা হয়নি। ২০৩০ সালের মধ্যে ১২ কোটি কর্মক্ষম শ্রমশক্তির দক্ষতা উন্নয়ন ও কর্মসংস্থান কার্যক্রম নানা আইনি ও প্রাতিষ্ঠানিক জটিলতায় পড়েছে। দক্ষতা উন্নয়ন বিশেষজ্ঞদের মতামত উপেক্ষিত হচ্ছে, আর এ ধরনের জাতীয় গুরুত্বপূর্ণ সেক্টর এখন আমলাদের চাকরির রুটিন কর্মস্থলে পরিণত হয়েছে।\nগণ-অভ্যুত্থানের স্বপ্ন এবং তিন শুন্য’র বাংলাদেশ\nস্বাধীনতা-উত্তর ৫৩ বছরের বাংলাদেশ দেখেছে ইতিহাসের নিষ্ঠুর স্বৈরশাসন, অপশাসন, বেকারত্ব, পরিবেশ বিপর্যয় এবং পুঁজি ও সম্পদের পাহাড়সম বৈষম্য। অবশেষে, ২০২৪ সালের জুলাই-আগস্টের গণ-অভ্যুত্থানে পাওয়া নতুন বাংলাদেশে তরুণদের মনে জেগেছে এক নতুন স্বপ্ন—‘বৈষম্যহীন বাংলাদেশ, সাম্যের বাংলাদেশ, সমৃদ্ধ বাংলাদেশ’। ছাত্র-জনতার এই গণবিপ্লবের সবচেয়ে বড় অঙ্গীকার হলো- সকল প্রকার বৈষম্যের অবসান। তাই ছাত্র-জনতার সম্মিলিত ঐক্যের বন্ধনে যে বিপ্লব চলমান রয়েছে, তার সাফল্যের প্রতীক হতে পারে দারিদ্র্য, বেকারত্ব, পরিবেশ বিপর্যয় ও বৈষম্যহীন, সমৃদ্ধ ও সৌহার্দ্যের বাংলাদেশ, অর্থাৎ তিন শূন্যের বাংলাদেশ।\nসংস্কার ও ১২ কোটি মানুষের কর্মসংস্থানের অগ্রাধিকার!\nড. ইউনূসের নেতৃত্বাধীন বর্তমান অন্তর্বর্তীকালীন সরকারের প্রধান লক্ষ্য হলো রাষ্ট্রের বিভিন্ন খাতে সংস্কার এবং নির্বাচনের মাধ্যমে গণতন্ত্রের নবযাত্রা। এসব সংস্কারের মাধ্যমে দেশ অপশাসন থেকে মুক্ত হবে—এটাই জনগণের অগ্রাধিকার। কিন্তু ৫৩ বছরে দেশের দক্ষতা উন্নয়ন ব্যবস্থাটি যেখানে নির্জীব ও লক্ষ্যহীন হয়ে পড়েছে, যেখানে সমাজ ও রাষ্ট্রের প্রয়োজন পূরণে শিক্ষা ব্যবস্থা ব্যর্থতায় পর্যবসিত হয়েছে, যেখানে দেশের ৪ কোটি যুবশক্তি বেকারত্বের অভিশাপে জীবন যাপন করছে, প্রতিবছর ২৫ লাখ নতুন শ্রমশক্তি কাজের সন্ধানে অনন্যোপায় হয়ে পৃথিবীর সর্বত্র জীবনের ঝুঁকি নিয়ে ঘুরে বেড়াচ্ছে, সেখানে প্রশ্ন জাগে—দক্ষতা উন্নয়ন খাতের অপরিহার্য সংস্কারকাজে আমরা কতটুকু অগ্রাধিকার দিচ্ছি?\nএকটি গল্প বলি। বিগত শতাব্দীর ষাটের দশকের কথা, শ্রীলঙ্কার পার্লামেন্টে একজন সাংসদ (যিনি শ্রীলঙ্কার ‘মাস এডুকেশনের জনক’ হিসেবে সম্মানিত) দাবি করেন যে, শিক্ষা খাতে জাতীয় বাজেটের অর্ধেক বরাদ্দ দিতে হবে। পার্লামেন্টে সাথে সাথেই শুরু হলো হৈ চৈ। অনেক সদস্য তাকে পাগল বলে অভিহিত করেন। সাংসদ প্রত্তুত্তরে বললেন, ‘ঠিকই, আজ আমি পাগল! কিন্তু জাতীয় বাজেটে শিক্ষা খাতের অগ্রাধিকার নিশ্চিত না করা হলে পুরো জাতি পাগল হতে সময় লাগবে না।’\nআজ ছাত্র-জনতার বিপ্লবোত্তর বাংলাদেশের জন্য একটি বড় প্রশ্ন: ২০৩০ সাল নাগাদ ১২ কোটি শ্রমশক্তির কর্মসংস্থানের অগ্রাধিকার কোথায়?\nমাননীয় ড. মুহাম্মদ ইউনূস, আপনি সমগ্র বিশ্বকে বেকারত্ব ও দারিদ্র্যমুক্ত করার ঘোষণা দিয়েছেন! কিন্তু বাংলাদেশের প্রধান উপদেষ্টা তথা প্রধান নির্বাহী হিসেবে, এদেশের কোটি কোটি বেকার তরুণকে দারিদ্র্য ও বেকারত্ব থেকে মুক্ত করার কাজে আপনার অগ্রাধিকার আছে কি? বিগত চার দশকে দেশের একজন শিক্ষা কর্মী হিসেবে আমার অনুরোধ, এ কাজে আপনি সামনে থেকে নেতৃত্ব দিন। প্রধান উপদেষ্টা হিসেবে আপনার মেয়াদ কোনো এক সময় শেষ হতে পারে, কিন্তু ১২ কোটি কর্মক্ষম মানুষের কর্মসংস্থানের একটি জাতীয় পথরেখা যদি আপনি তৈরি করেন, তাহলে এ অভিযাত্রায় আপনার নেতৃত্ব হবে এ জাতির সবচেয়ে বড় সৌভাগ্যের। আপনার কাছে বেকারত্বমুক্ত বাংলাদেশ কি ‘তিন শূন্য’র বিশ্ব তৈরির একটি মাইলফলক নয়?\nলেখক-প্রফেসর জেডএনআরএফ ইউনিভার্সিটি অব ম্যানেজমেন্ট সায়েন্সেস ইমেইল-syedaziz61@gmail.com",
        "author": "সৈয়দ আব্দুল আজিজ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "তিন শুন্য’র বাংলাদেশ: দক্ষতা উন্নয়ন হতে পারে পরিবর্তনের মূল চাবিকাঠি"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-14T15:46:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:44:11.418696"
    },
    {
        "url": "https://mzamin.com/news.php?news=130902",
        "title": "বিশ্বব্যাপী মাতৃভাষায় কোরআন প্রচার করবে 'একমেসেজ' সংগঠন",
        "image_urls": "https://mzamin.com/uploads/news/main/130902_kas.webp",
        "content": "মহাবিশ্বের একমাত্র পরিপূর্ণ এবং সর্বশেষ ঐশী গ্রন্থ আল-কোরআন নিজেদের মাতৃভাষায় পাঠ করা এবং বিশ্বব্যাপী সকল মানুষকে মাতৃভাষায় কোরআন পাঠে উদ্বুদ্ধ করার লক্ষ্যে সম্প্রতি যুক্তরাষ্ট্রের নিউ ইয়র্ক সিটিতে 'একমেসেজ' নামে একটি প্লাটফর্ম গঠন করা হয়েছে।\nবিশ্বব্যাপী সকল মানুষকে মাতৃভাষায় কোরআন পাঠে উদ্বুদ্ধ করতে আগ্রহী সকলের সঙ্গে কার্যকর যোগাযোগ ও এই উদেশ্যে প্রযোজনীয় কর্মসূচী পালনের মাধ্যমে মাতৃভাষায় কোরআন পাঠকে সকলের নিকট জনপ্রিয় করে তোলাই এই সংগঠনের মূল উদেশ্য।\nনিজ মাতৃভাষায় কোরআন পাঠে আগ্রহী এবং অন্যকে কোরআন পাঠে আমন্ত্রণ জানাতে ইচ্ছুক সকল মানুষকে এই প্লাটফর্মে যোগদানের জন্য আহ্বান জানিয়েছেন 'একমেসেজ' সংগঠনের উদ্যোক্তারা।\nবিগত কয়েক মাসের প্রচেষ্টা শেষে গত মঙ্গলবার কুইন্সের কানিংহাম পার্কে দিনভর মাতৃভাষায় কোরআন অধ্যয়ন এবং মাতৃভাষায় কোরআন পাঠের প্রয়োজনীয়তা বিষয়ে বিশদ আলোচনার পর এই প্লাটফর্ম গঠনের আনুষ্ঠানিক সিদ্ধান্ত গৃহীত হয়।\nএ বিষয়ে 'একমেসেজ' সংগঠনের  উপদেষ্টা বিশিষ্ট সাংবাদিক ও কোরআন গবেষক ও অনুবাদক সৈয়দ ওয়ালিউল আলম বলেন, 'মাতৃভাষায় কোরআন পড়ি/কোরআন পড়েই কোরআন জানি' স্লোগানে সংগঠিত আমাদের 'একমেসেজ' সংগঠনের মাধ্যমে মাতৃভাষায় কোরআন পাঠের প্রয়োজনীয়তাকে আমরা একটি আন্দোলনে রূপ দিতে চাই।\n'একমেসেজ' সংগঠনের অন্যতম উপদেষ্টা বিশিষ্ট ইসলামী চিন্তক ও কোরআন গবেষক মোর্শেদ আলম বলেন, আমরা এমন একটি বিশ্বের কল্পনা করি যেখানে প্রত্যেক ব্যক্তি তাদের নিজস্ব ভাষায় আল-কোরআনের গভীর জ্ঞান অনুভব করতে পারে। এই প্রচেষ্টায় বিশ্বব্যাপী আগ্রহী সকল মানুষকে সংযুক্ত করতে আমরা একটি ঐক্যবদ্ধ প্লাটফর্ম হিসেবে কাজ করতে চাই।\n'একমেসেজ' সংগঠনের সভাপতি ও কোরআন প্রচারক রফিক চৌধুরী বলেন, আমাদের চূড়ান্ত লক্ষ্য হলো, একটি বিশ্ব সম্প্রদায় তৈরি করা, যারা মাতৃভাষায় কোরআন পাঠ এবং অধ্যয়নকে ব্যাপকভাবে গ্রহণ করে এবং লালন করে-যার ফলে পৃথিবীর মানুষ একটি শান্তিপূর্ণ, আলোকিত বিশ্বের দিকে পরিচালিত হয়।\nসংগঠনের সাধারণ সম্পাদক হলেন সাংবাদিক নুরুল খান এবং কোষাধ্যক্ষ হিসেবে রয়েছেন তরুণ কোরআন গবেষক মোঃ আশিকুর রহমান ভুইঁয়া। এর প্রতিষ্ঠাতা সদস্য হিসেবে রয়েছেন কাউসার মুমিন।\n'একমেসেজ' সংগঠনের ওয়েবসাইট 'AKMESSAGE ডট কম-এর চলমান নির্মাণ কাজে শেষে শিগগিরই সংগঠনটির আনুষ্ঠানিক উদ্বোধন হবে বলে জানিয়েছেন সংগঠনের নেতৃবৃন্দ।\n \n \n ",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বিশ্বব্যাপী মাতৃভাষায় কোরআন প্রচার করবে 'একমেসেজ' সংগঠন"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-10-09T10:30:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:44:24.156950"
    },
    {
        "url": "https://mzamin.com/news.php?news=130758",
        "title": "ইউক্রেন বাদ দিয়ে পুতিনের সঙ্গে আলোচনা নয়: কমালা হ্যারিস",
        "image_urls": "https://mzamin.com/uploads/news/main/130758_6.webp",
        "content": "প্রেসিডেন্ট নির্বাচিত হলে ইউক্রেন ইস্যু বাদ দিয়ে রাশিয়ার প্রেসিডেন্ট ভ্লাদিমির পুতিনের সঙ্গে দ্বিপক্ষীয় কোনো আলোচনা করবেন না বলে জানিয়ে দিয়েছেন যুক্তরাষ্ট্রের ভাইস প্রেসিডেন্ট কমালা হ্যারিস। সিবিএস ‘৬০ মিনিটস’ অনুষ্ঠানে তিনি এসব কথা বলেন। নিজের অস্ত্রের মালিকানা নিয়েও এতে কথা বলেছেন। আগামী ৫ই নভেম্বর যুক্তরাষ্ট্রে প্রেসিডেন্ট নির্বাচন। এতে প্রতিদ্বন্দ্বিতা করছেন কমালা এবং রিপাবলিকান দল থেকে সাবেক প্রেসিডেন্ট ডনাল্ড ট্রাম্প। ফলে প্রচারণার জন্য এখন তাদের হাতে সময় আছে এক মাসেরও কম। \nএ সময়ে এটা ডেমোক্রেট প্রার্থীর দ্বিতীয় পরিকল্পিত সাক্ষাৎকার। উপস্থাপক বিল হোয়াটেকারের প্রশ্নের জবাবে কমালা  বলেন, ইউক্রেনকে বাদ দিয়ে এবং জাতিসংঘের সনদের অনুপস্থিতিতে এই যুদ্ধের সফল ইতি ঘটতে পারে না। এ সময় তিনি প্রতিদ্বন্দ্বী ট্রাম্পেকে ঘায়েল করতে বলেন, যদি এখন ট্রাম্প প্রেসিডেন্ট থাকতেন তাহলে দেখা যেতো পুতিন কিয়েভে বসে আছেন। এর মধ্য দিয়ে তিনি ইউক্রেনকে দখল করে নেয়া বুঝিয়েছেন। ইউক্রেনকে কি পশ্চিমা নিরাপত্তা জোট ন্যাটো সম্প্রসারণে ইউক্রেনকে অন্তর্ভুক্ত করাকে সমর্থন করতেন কিনা এমন প্রশ্নের জবাবে কমালা বলেছেন, সে অবস্থা সামনে এলে তখন সিদ্ধান্ত নেয়া যাবে। গত মাসে ঘোষণা দিয়েছেন যে, একটি অস্ত্রের মালিক তিনি। সোমবার সে বিষয়ে আরও বিস্তারিত বলেছেন। তিনি বলেন, তার কাছে যে অস্ত্রটি আছে তা হলো একটি আধা-স্বয়ংক্রিয় পিস্তল। কমালা অস্ত্রের বিষয়ে বলেন, হ্যাঁ অবশ্যই আমার কাছে অস্ত্র আছে। কখনো তা থেকে গুলি ছুড়েছেন? এমন প্রশ্নের জবাবে বলেছেন, ফায়ারিং রেঞ্জে। জানিয়েছেন, আইন প্রয়োগকারী সংস্থায় কাজ করার সময় তিনি এই অস্ত্রের মালিক হয়েছেন। এর আগে গত মাসে তিনি অপরাহ উইনফ্রেকে একটি সাক্ষাৎকার দেন। যদি কোনো ব্যক্তি তার বাড়িতে অনধিকার প্রবেশ করেন তাহলে তাকে তিনি গুলি করবেন। কিন্তু কমালা ভাইস প্রেসিডেন্ট হিসেবে অস্ত্র নিষেধাজ্ঞাকে সমর্থন করেন। অন্যদিকে রিপাবলিকানরা অস্ত্রের অধিকার চাইছেন। এমন অবস্থায় কমালার কাছে অস্ত্র থাকার ঘোষণায় অনেকেই বিস্মিত হয়েছেন।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ইউক্রেন বাদ দিয়ে পুতিনের সঙ্গে আলোচনা নয়: কমালা হ্যারিস"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-08T12:19:00",
        "updated_date": "18:09:00",
        "source": "দৈনিক মানবজমিন",
        "last_scraped": "2024-11-06T17:44:36.322138"
    },
    {
        "url": "https://mzamin.com/news.php?news=128493",
        "title": "মালয়েশিয়ায় সম্মানিত ৩১ বছরের বিরামহীন এক রেমিট্যান্স যোদ্ধা আবুবকর",
        "image_urls": "https://mzamin.com/uploads/news/main/128493_probshd.webp",
        "content": "এক চিলতে সুখের আশায় গত প্রায় দুই যুগেরও বেশি সময় ধরে মালয়েশিয়ায় কর্মরত প্রবীণ আবু বকর। প্রবাস জীবনের দীর্ঘ এই সময়ে একবারের জন্যও দেশে যাননি ৭০ বছর বয়সী এ রেমিট্যান্স যোদ্ধা। মালয়েশিয়ার সেলাঙ্গর রাজ্যের ক্লাং অঞ্চলের একটি শপিংমলে ক্লিনার হিসেবে কাজ করতেন তিনি। বছরের ৩৬৫ দিনের মধ্যে একদিনের জন্যও কাজ থেকে ছুটি না নেওয়া ৩১ বছরের এ যোদ্ধা দেশে ফিরছেন সম্প্রতি। তার বিরামহীন কর্মে মুগ্ধ হয়ে গত বৃহস্পতিবার ১৯ সেপ্টেম্বর, ক্লাং রয়্যাল সিটি কাউন্সিল তাকে পুরস্কৃত করে। মালয়েশিয়ার পত্রিকা ষ্টার অনলাইন বাংলাদেশি এ  রেমিট্যান্স যোদ্ধার সাথে কথা বলেছিলেন সেদিন। জানতে চেয়েছিলেন ৩১ বছরের মালয়েশিয়ার প্রবাস জীবনের এ সফলতার কথা।\nনিজেকে একজন সাধারণ মানুষ হিসেবে বর্ণনা করে আবু বকর তার উপার্জনের একটি বড় অংশ বাংলাদেশে তার পরিবারের কাছে পাঠিয়েছেন বলে জানিয়েছেন তিনি। বর্তমানে তার মেয়েদের একজন বাংলাদেশের বিচারক, এক প্রকৌশলী এবং অন্যজন ডাক্তার। সন্তানদের এই সফলতার জন্য যেন প্রবাসে নিজেকে উৎসর্গ করেছেন তিনি। তার উৎসর্গের প্রতিদানও দিয়েছে তার সন্তানেরা, এটি তার বড় সান্ত্বনা। তিনি তার সন্তানদের প্রতি কৃতজ্ঞ।\nতিনি আরো বলেন, ‘আমি মালয়েশিয়ায় অসার আগে শুনেছি এখানে প্রচুর কাজ। যদি ভালো কাজ না পাই তবে এমন কোনো কাজও যদি থাকে যা কেউ করতে না চায়, সে কাজও আমি করবো। আমি একবারের জন্যও অসুস্থতার ছুটি নেইনি। ইনশাআল্লাহ আমি এখনও বেশ সুঠাম আছি।’\nসেদিন তিনি হিউম্যানস অব কুয়ালালামপুরের ইনস্টাগ্রাম পেজের সাথে কথাও বলেছিলেন, ৩১ বছর আগে তার জন্মভূমি বাংলাদেশ ছেড়েছিলেন যখন তার ৫ তম সন্তানের বয়স ছিলো মাত্র ছয় মাস। তারপর আর দেশে যাওয়া হয়নি। আমি আমার পরিবারকে মিস করি এবং তারাও আমাকে অনেক মিস করে। তবে আমার এই ত্যাগ তাদের জন্য এবং তাদের ভবিষ্যতের জন্য।\nহিউম্যানস অব কুয়ালালামপুরের ইনস্টাগ্রাম পেজে দেওয়া পোস্টটি নেটিজেনদের কাছ থেকে শুভকামনা অর্জন করেছেন আমাদের এ রেমিট্যান্স হিরো এবং অনেকেই 'চাচা'-র নিরাপদ যাত্রার জন্য শুভেচ্ছা জানিয়ে কমেন্ট করে বলেছেন, \"নিরাপদ ভ্রমণ, চাচা। সবসময় আপনার সুস্বাস্থ কামনা করি। আমাদের দেশে কাজ করার জন্য আপনাকে ধন্যবাদ, আমরা সত্যিই এটির প্রশংসা করি। আরেক ইনস্টাগ্রাম অ্যাকাউন্ট হোল্ডার রোহানাথ আজহারী বলেছেন যে, পোস্টটি পড়ার সময় তিনি বুঝতে পারেননি যে তিনি কাঁদছেন। আরেকজন লিখেছেন, একজন পিতার ত্যাগ কত মহান। তার সন্তানেরা তার ভাল যত্ন নিন, যেমন তিনি এত বছর আপনাদের জন্য আত্মত্যাগ করেছেন।\nআসলে, প্রবাসীদের জীবন কেমন কাটে? এ প্রশ্নটা প্রায় সবার, অন্তত যারা প্রবাসী নন। কৌতুহলটা তাদেরই বেশি যাদের স্বজনেরা প্রবাসী। আমজনতার আগ্রহ যে নেই, তা নয়। তা ক্ষেত্রবিশেষে। তাদেরও কৌতুহল হয়, যখন কোনো প্রবাসী হয়ে ওঠে সেলিব্রেটি।\nবিদেশে আমরা বাঙালি প্রবাসীরা কেমন আছি? ঘুরিয়ে-ফিরিয়ে বললে কীভাবে কাটছে আমাদের জীবন? দেশের অস্থিতিশীল গুমোট রাজনৈতিক পরিবেশের বাইরে থেকে আমরা কী খুব ভালো আছি? দেশ ও স্বজনদের দূরে রেখে আমাদের প্রবাসজীবন কী খুব স্বস্তিতে কাটছে? না কি সোনার হরিণের পেছনে দৌড়াতে দৌড়াতে আমরাও ক্লান্ত, পরিশ্রান্ত?\nএই প্রশ্নগুলো করার পেছনে অন্য কোনো অযাচিত উদ্দেশ্য নেই। সুখ-দুঃখ আর কষ্টের অনুভূতিগুলো বলার প্রয়াসমাত্র।\nপ্রবাস মানেই কি নিঃসঙ্গতা? একাকিত্ব? না কি প্রবাস মানেই হাড়ভাঙা পরিশ্রম। কেমন কাটে প্রবাসজীবন?\nকেউ বলে মলিন নয়তো ফ্যাকাশে। কেউ বলে পানসে। কারও কাছে রোমাঞ্চকর, অতিমাত্রায় স্বাধীনতা। কারও কাছে জীবনের সোনালি অধ্যায়ের যাত্রা শুরু। কেউ ভাবছে, এই তো চলছি সোনার হরিণের পেছনে। আবার কেউ ফেলে দীর্ঘনিঃশ্বাস যেন কোনো এক নষ্টালজিয়ায় আক্রান্ত। এই ভিন্ন ভিন্ন ভাবনাগুলো তাদের, যারা প্রবাসী।\nআর যারা প্রবাসী নন, তাদের ধারণাটা কেমন? এটা আমার পক্ষে বলা মুশকিল হলেও কিছুটা তো উপলব্ধি করতে পারি। তাই বলছি যা আমি উপলব্ধি করেছি-\nপ্রবাসী সম্পর্কে দেশিদের ধারণা পুরোটাই অর্থকেন্দ্রিক। অর্থাৎ, প্রবাসি মানে অঢেল অর্থ উপার্জনের কারিগর। স্বজনেরা অন্তত ওই একটি বিষয়ে পরোপুরি সজাগ। প্রবাসী মানে, থাকবে অর্থিক স্বচ্ছলতা। এই ধারণাটা মোটেই ভুল নয়। কিংবা নতুন কিছু নয়। এটা তো ঠিক বাংলাদেশের সমৃদ্ধ অর্থনীতির চাকা ঘোরানোর চাবিকাঠি তো দীর্ঘকাল ধরেই প্রবাসিদের কাঁধে। বাংলাদেশ ব্যাংক বছর ঘুরে গুনছে হাজার কোটি ডলারের বেশি বৈদেশিক মুদ্রা! তাই বুঝতে কারও কষ্ট হয় না, প্রবাসি মানে হাড়ভাঙা পরিশ্রমী একদল খেটে খাওয়া মানুষ।\nতবে ৩১ বছরের এ রেমিট্যান্স যোদ্ধার কথায় উঠে এসেছে এসব প্রশ্নোত্তর। তিনি বলেন, ‘আমার প্রয়োজন খুবই সামান্য। উপার্জনের বেশিরভাগ অংশই পরিবারের জন্য পাঠিয়ে দিই। সকালের নাস্তা করে কাজ করতে চলে যাই, আবার ফিরে আসি। পরিবারের সঙ্গে প্রতিদিনি ফোনে কথা হয়।’ সুযোগ পেলে বিশ্রাম নেই। পরের দিন আবার একইভাবে দিন চলে যায় আমার।\nদেশে ফিরে যাওয়ার প্রবল আগ্রহ দেখিয়ে, এ বছরের ডিসেম্বর মাসে ফিরে যাওয়ার কথা বলেছেন তিনি। দীর্ঘদিন পর পরিবারের সদস্যদের কাছে পাওয়ার সঙ্গে সঙ্গে দুই নাতিকেও প্রথম দেখবেন তিনি। এ যেন তার কাছে বিরাট পরিবর্তন।\nদেশের অনেক কিছুর আবশ্যিক পরিবর্তনও দেখেবেন তিনি ।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মালয়েশিয়ায় সম্মানিত ৩১ বছরের বিরামহীন এক রেমিট্যান্স যোদ্ধা আবুবকর"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-22T12:00:00",
        "updated_date": "12:51:00",
        "source": "দৈনিক মানবজমিন",
        "last_scraped": "2024-11-06T17:44:55.751892"
    },
    {
        "url": "https://mzamin.com/news.php?news=128511",
        "title": "‘মাত্র সাড়ে ৩ ঘণ্টার নোটিশে পানি ছাড়া হয়েছে'",
        "image_urls": "https://mzamin.com/uploads/news/main/128511_modi-momota.webp",
        "content": "পশ্চিমবঙ্গের  বন্যা পরিস্থিতির জন্য ডিভিসিকে দুষে প্রধানমন্ত্রী নরেন্দ্র মোদিকে আবারো চিঠি লিখলেন মুখ্যমন্ত্রী মমতা বন্দ্যোপাধ্যায়। দ্বিতীয় চিঠিতে উল্লেখ করা হলো, ‘মাত্র সাড়ে ৩ ঘণ্টার নোটিশে’ পানি ছাড়া হয়েছে।  কেন্দ্রের আচরণের প্রতিবাদে দামোদর ভ্যালি জলাধার নিয়ন্ত্রণ কমিটি (ডিভিআরআরসি) থেকে রাজ্যের প্রতিনিধি প্রত্যাহার করার কথা জানিয়েছিলেন মমতা। সেইমত ডিভিসি বোর্ড থেকে সরে গিয়েছেন পশ্চিমবঙ্গের বিদ্যুৎ দফতরের সচিব শান্তনু বসু। ডিভিআরআরসি থেকে ইস্তফা দিয়েছেন রাজ্যের প্রতিনিধি তথা সেচ দফতরের প্রধান ইঞ্জিনিয়ার। ডিভিসি ছাড়াও পানি কমিশন, পশ্চিমবঙ্গ এবং ঝাড়খণ্ড সরকারের প্রতিনিধি নিয়ে এই কমিটি গঠিত। গত সপ্তাহে বঙ্গোপসাগরে তৈরি হওয়া নিম্নচাপের কারণে পশ্চিমবঙ্গ এবং ঝাড়খণ্ডে বৃষ্টি হয়েছিল। তার ফলে মাইথন এবং পাঞ্চেত জলাধারে পানি  বেড়ে যায়। ডিভিসি পানি  ছাড়ার পরেই পশ্চিম মেদিনীপুর, হুগলি, হাওড়া, বাঁকুড়া, পূর্ব মেদিনীপুর, পূর্ব বর্ধমান এবং পশ্চিম বর্ধমানের বিস্তীর্ণ এলাকা প্লাবিত হয়। \nগোটা পরিস্থিতির জন্য প্রথম থেকেই ডিভিসিকে দায়ী করে এসেছেন মুখ্যমন্ত্রী। ঝাড়খণ্ডকে বাঁচাতে বাঁধের পানি ছেড়ে পশ্চিমবঙ্গে বন্যা তৈরি করা হয়েছে বলে অভিযোগ তার। একে ‘ম্যান মেড বন্যা’ বলে অভিহিত করে মমতা হুঁশিয়ারি দিয়েছিলেন, তিনি ডিভিসি-র সঙ্গে সব সম্পর্ক ছিন্ন করবেন।\nমোদিকে লেখা চিঠিতে মমতা আরো জানিয়েছেন,  ১৬ সেপ্টেম্বর রাতে ডিভিসি-র চেয়ারম্যানের সঙ্গে তার কথা হয়েছিল। তিনি পানি  না ছাড়ার অনুরোধ করেছিলেন। সেই অনুরোধ শোনা হয়নি। রাজ্য সরকার আড়াই লক্ষ কিউসেক পানি  ছাড়া অনুমোদনই করেনি। রাজ্যের তরফে পানির পরিমাণ কমিয়ে প্রথমে ২.৩ লক্ষ কিউসেক এবং পরে দু’লক্ষ কিউসেক করতে বলা হয়েছিল। কিন্তু সেই অনুরোধ শোনা হয়নি। ডিভিসি উত্তর দিতে দেরিও করেছিল। যার ফলে পরিস্থিতির আরও অবনতি হয়। মমতা বলেন, ‘‘আমার ব্যক্তিগত ভাবে মনে হয়েছে, আড়াই লক্ষ কিউসেক পানি  ছাড়ার প্রয়োজন ছিল না। তা না হলে দক্ষিণবঙ্গের বন্যা পরিস্থিতি এত ভয়াবহ আকার ধারণ করত না।",
        "author": "সেবন্তী ভট্টচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘মাত্র সাড়ে ৩ ঘণ্টার নোটিশে পানি ছাড়া হয়েছে'"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-22T15:48:00",
        "updated_date": "00:02:00",
        "source": "দৈনিক মানবজমিন",
        "last_scraped": "2024-11-06T17:45:06.971844"
    },
    {
        "url": "https://mzamin.com/news.php?news=134207",
        "title": "যুক্তরাষ্ট্রে নির্বাচন: চীনের পছন্দ কে",
        "image_urls": "https://mzamin.com/uploads/news/main/134207_Untitled-5.webp",
        "content": "যুক্তরাষ্ট্রের নির্বাচনে এখনও পর্যন্ত কাউকে প্রকাশ্যে অনুমোদন দেননি চীনের প্রেসিডেন্ট শি জিনপিং। নির্বাচনে ডেমোক্রেট প্রার্থী কমালা হ্যারিস বা রিপাবলিকান ডনাল্ড ট্রাম্প যিনিই নির্বাচিত হোন না কেন, চীনের প্রতি তাদের অবস্থান থাকবে কঠোর। প্রথমবার প্রেসিডেন্ট হিসেবে চীনের সঙ্গে বাণিজ্যিক যুদ্ধ শুরু করেছিলেন ট্রাম্প। ২০১৮ সালে চীনা পণ্য আমদানিতে ২৫০ বিলিয়ন ডলার শুল্ক আরোপ করেন। পক্ষান্তরে যুক্তরাষ্ট্রের পণ্য আমদানিতে চীন ১১০ বিলিয়ন ডলার শুল্ক আরোপ করে। ফলে যদি ট্রাম্প নির্বাচিত হন তাহলে এই অবস্থান থেকে ফিরে আসবেন বলে মনে হয় না। পক্ষান্তরে বিশ্বজুড়ে চীনের যে ক্রমবর্ধমান উত্থান তার বিরুদ্ধে অবস্থান থাকবে ডেমোক্রেটদের। যখন জো বাইডেন প্রেসিডেন্ট নির্বাচিত হন, তখন ট্রাম্পের আরোপিত শুল্ক বহাল রাখেন। উপরন্ত এ বছর ১৩ই সেপ্টেম্বরে বাইডেন প্রশাসন চীনে তৈরি সুনির্দিষ্ট কিছু পণ্যের ওপর শুল্ক বৃদ্ধির ঘোষণা দেন। যদি কমালা হ্যারিস বিজয়ী হন তাহলে চীনের প্রতি বাইডেন প্রশাসনের নীতি অব্যাহত রাখবেন বলেই মনে করা হচ্ছে। ফলে কমালা হ্যারিস বা ডনাল্ড ট্রাম্প যিনিই নির্বাচিত হন, তাতে চীনের বিষয়ে স্বস্তিকর কোনো খবর মেলার সম্ভাবনা খুবই কম। বাণিজ্যিক যুদ্ধ সত্ত্বেও চীনের প্রেসিডেন্ট শি জিনপিংয়ের সঙ্গে সুসম্পর্ক বজায় রেখেছিলেন ট্রাম্প।\nগত ১৪ই জুলাই হত্যাচেষ্টা থেকে রক্ষা পান ট্রাম্প। এরপর তিনি বলেন, বিশ্বনেতারা তার সঙ্গে কথা বলেছেন। তিনি এক র‌্যালিতে বলেন, প্রেসিডেন্ট শি’র সঙ্গে আমি কথা বলেছি। তিনি খুব চমৎকার মানুষ। আমি আক্রান্ত হয়েছি শোনার পর আমাকে সুন্দর সুন্দর কথা লিখেছেন। কিন্তু পর্দার আড়ালে চীনা কর্মকর্তারা কমালা হ্যারিসের প্রতি সামান্য ঝুকে পড়তে পারেন। পেইকিং ইউনিভার্সিটির স্কুল অব ইন্টারন্যাশনাল স্টাডিজের সাবেক ডীন জিয়া কিংগুও বলেন, ইরান যেমন কঠোরভাবে কমালা হ্যারিসকে চায়, তেমনি সম্ভবত শি জিনপিংও চান কমালাকে।  \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "যুক্তরাষ্ট্রে নির্বাচন: চীনের পছন্দ কে"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T11:29:00",
        "updated_date": "00:06:00",
        "source": "দৈনিক মানবজমিন",
        "last_scraped": "2024-11-06T17:45:18.358129"
    },
    {
        "url": "https://mzamin.com/news.php?news=131422",
        "title": "বাংলাদেশে বৃটিশ-বাংলাদেশিদের সম্পদ সুরক্ষায় সরকারের পদক্ষেপ দাবি ",
        "image_urls": "https://mzamin.com/uploads/news/main/131422_ll.webp",
        "content": "সেন্টার ফর বাংলাদেশিজ (সিএফবিবি)-এর উদ্যোগে “বাংলাদেশে বৃটিশ-বাংলাদেশিদের সম্পদ সুরক্ষায় করণীয়” শীর্ষক এক সেমিনার অনুষ্ঠিত হয়েছে । ১১ই অক্টোবর শুক্রবার সন্ধ্যায় লন্ডন মুসলিম সেন্টারে অনুষ্ঠিত এই সেমিনারে বক্তারা বলেন, বাংলাদেশে বৃটিশ-বাংলাদেশীদের সম্পদ অরক্ষিত । একশ্রেণীর সুযোগ সন্ধানী মানুষ সবসময় ওৎপেতে বসে থাকে, সুযোগ পেলেই সেই সম্পদ নিজেদের দখলে নিয়ে নেবে । ইতিমধ্যে অনেক বৃটিশ-বাংলাদেশীর সম্পদ দখল হয়ে গেছে। নিজের সম্পদ দখলমুক্ত করতে তারা প্রশাসনের দ্বারে দ্বারে ঘুরছেন, কিন্তু প্রকৃত সহযোগিতা পাচ্ছেন না। প্রশাসন অধিকাংশ ক্ষেত্রে প্রবাসীদের পক্ষ না নিয়ে দখলকারির পক্ষ নিয়ে থাকে। তাই দখলকারিরা বহাল তবিয়তে রয়েছে । বক্তারা বলেন, একটি অরাজনৈতিক সরকার বর্তমানে দেশ পরিচালনা করছে । এটা একটি উপযুক্ত, দেশের সম্পদ নিয়ে আমাদের আশংকার বিষয়টি সরকারের শীর্ষ পর্যায়ে তুলে ধরা । \nসিএফবিবি’র সভাপতি ড. জামাল উদ্দীনের সঞ্চালনায় অনুষ্ঠিত সেমিনারে প্রধান অতিথির বক্তব্য রাখেন টাওয়ার হ্যামলেটস কাউন্সিলের স্পিকার ব্যারিস্টার সায়েফ উদ্দিন খালেদ। মূল বক্তব্য উপস্থাপন করেন বৃটিশ-বাংলাদেশী জাজ ব্যারিস্টার নজরুল খসরু ও নিউহ্যাম কাউন্সিলের সাবেক ডেপুটি স্পিকার বিশিষ্ট আইনজীবী ব্যারিস্টার নাজির আহমেদ । সেমিনারে আরো বক্তব্য রাখেন সিএফবিবি’র জেনারেল সেক্রেটারি দেলওয়ার খান, ট্রেজারার বাবলুল হক বাবুল ও মোসাদ্দেক আহমদ।\nপ্রশ্নোত্তর পর্বে বক্তব্য রাখেন ইস্ট লন্ডন মস্ক ও লন্ডন মুসলিম সেন্টারের সিনিয়র কর্মকর্তা আসাদ জামান, লন্ডন বাংলা প্রেস ক্লাবের জেনারেল সেক্রেটারি ও সাপ্তাহিক দেশ সম্পাদক তাইসির মাহমুদ, মাওলানা আশরাফুল ইসলাম প্রমুখ।",
        "author": "আরিফ মাহফুজ , লন্ডন থেকে থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বাংলাদেশে বৃটিশ-বাংলাদেশিদের সম্পদ সুরক্ষায় সরকারের পদক্ষেপ দাবি "
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-10-12T21:51:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:45:29.671787"
    },
    {
        "url": "https://mzamin.com/news.php?news=134582",
        "title": "শেষ হচ্ছে অপেক্ষার প্রহর, আজ যুক্তরাষ্ট্রে প্রেসিডেন্ট নির্বাচন",
        "image_urls": "https://mzamin.com/uploads/news/main/134582_Kaium-1.webp",
        "content": "শেষ হচ্ছে অপেক্ষার প্রহর। আজই আমেরিকার জনগণ চূড়ান্ত করবেন কে পাচ্ছেন হোয়াইট হাউসের চাবি। স্মরণকালের সবচেয়ে প্রতিযোগিতামূলক প্রেসিডেন্ট নির্বাচনে এবার প্রার্থিতা করছেন রিপাবলিকান নেতা ও সাবেক প্রেসিডেন্ট ডনাল্ড ট্রাম্প এবং ডেমোক্রেট প্রেসিডেন্ট প্রার্থী ও ভাইস প্রেসিডেন্ট কমালা হ্যারিস। দুজনেই সুইং স্টেট পেনসিলভানিয়ায় সভার মাধ্যমে তাদের নির্বাচনী প্রচারণা শেষ করেছেন। মঙ্গলবার দিনভর চলবে হাতি ও গাধা প্রতীকের তীব্র লড়াই। এরপরই চূড়ান্ত হবে কে হচ্ছেন বিশ্ব রাজনীতিতে মোড়ল দেশটির প্রেসিডেন্ট। \nবার্তা সংস্থা রয়টার্সের এক খবরে বলা হয়েছে, যুক্তরাষ্ট্রের ৫০টি অঙ্গরাজ্য ও ওয়াশিংটন ডিসির ভোটাররা ভোট দেবেন আজ। বিশাল বড় দেশ যুক্তরাষ্ট্রে ছয়টি টাইম জোন রয়েছে। ফলে বিভিন্ন অঙ্গরাজ্যে সময়ের ব্যবধান রয়েছে। তাই সব রাজ্যে সময়কে সমন্বয় করে ভোট শুরু এবং শেষ হবে। ইতিমধ্যে যুক্তরাষ্ট্রে ৭ কোটি ৮০ লাখ ভোটার আগাম ভোট দিয়েছেন। কমালা-ট্রাম্প ছাড়াও এবারের নির্বাচনে রয়েছেন আরও চার প্রার্থী। তারা হচ্ছেন- গ্রিন পার্টির জিল স্টেইন, লিবার্টারিয়ান পার্টির চেজ অলিভার, স্বতন্ত্র প্রার্থী কর্নেল ওয়েস্ট ও রবার্ট কেনেডি জুনিয়র।\nনির্বাচনকে কেন্দ্র করে প্রচারণায় বেশ সরব ছিলেন কমালা হ্যারিস এবং ডনাল্ড ট্রাম্প। তারা সর্বশেষ প্রচারণা চালিয়েছেন সুইং স্টেট পেনসিলভানিয়ায়। সেখানে ট্রাম্প তাকে দুই বার হত্যাচেষ্টার বিষয়টি তুলে ধরে কথা বলেন। অন্যদিকে কমালা হ্যারিসও অঙ্গরাজ্যটির শেষ ভোটটি কুড়াতে বেশ তৎপরতা চালিয়েছেন। \nএবারের নির্বাচনে কে সবচেয়ে বেশি জনপ্রিয়, এককভাবে তা বলা বেশ জটিল। বিভিন্ন জরিপে দেখা গেছে উভয় প্রার্থীই সমান্তরাল গতিতে নিজেদের অবস্থান ধরে রাখতে সক্ষম হয়েছেন। যদিও প্রেসিডেন্ট নির্বাচনের ফলাফল নির্ভর করে যুক্তরাষ্ট্রের সার্তি গুরুত্বপূর্ণ রাজ্যের ভোটের উপর।\nঅ্যারিজন, জর্জিয়া, মিশিগান, নেভাদা, নর্থ ক্যারেলিনা, পেনসিলভেনিয়া এবং উইসকন্সিন- এই সাতটি অঙ্গরাজ্যকে একত্রে সুইং স্টেট বলা হয়। বিভিন্ন সময় বিভিন্ন জরিপে এসব রাজ্যে ট্রাম্প বা কমালা উভয়ই এগিয়ে ছিলেন। তাই নির্বাচনের চূড়ান্ত ফলাফল ছাড়া কাউকেই এককভাবে জনপ্রিয় বলাটা কঠিন। এক্ষেত্রে মার্কিন প্রেসিডেন্ট নির্বাচনের লক্ষণীয় বিষয় হচ্ছে পপুলার ভোট বেশি পেয়েও অনেক সময় কোনো প্রার্থী প্রেসিডেন্ট হিসেবে নির্বাচিত হতে পারে না। যেমনটি ২০১৬ সালে ডেমোক্রেট প্রার্থি হিলারি ক্লিনটনের ক্ষেত্রে ঘটেছিল। \nনির্বাচনের ফলাফল ঘোষণার সময় নিয়েও সঠিক করে কিছু বলা যায় না। সবকিছু ঠিকঠাক থাকলে স্থানীয় সময় ৫ নভেম্বর রাত বা ৬ নভেম্বর দিনের মধ্যে নির্বাচনের চূড়ান্ত ফলাফল জানা যাবে। তবে ঝামেলা হলে চূড়ান্ত ফল জানতে কয়েক দিন লাগতে পারে। যেমন ২০২০ সালের নির্বাচনে চার দিন পর চূড়ান্ত ফল জানা গিয়েছিল। সে বছর কয়েকটি অঙ্গরাজ্যে বাইডেন ও ট্রাম্পের মধ্যে তুমুল লড়াই হয়েছিল। আবার ২০১৬ সালে ৫ নভেম্বর রাতের মধ্যেই ফল জানা গিয়েছিল। ভোটাররা মূলত ইলেকটোরাল কলেজ নির্বাচিত করবেন। আগামী ১৭ ডিসেম্বর তাদের ভোটে প্রেসিডেন্ট ও ভাইস প্রেসিডেন্ট নির্বাচিত হবেন। \nযুক্তরাষ্ট্রে মোট ইলেকটোরাল কলেজের ভোটের সংখ্যা ৫৩৮। প্রেসিডেন্ট নির্বাচিত হতে একজন প্রার্থীকে ২৭০টি ভোট পেতে হয়। এই ভোট আবার ২০২৫ সালের ৬ জানুয়ারি যুক্তরাষ্ট্রের কংগ্রেসের প্রতিনিধি পরিষদে গণনা করা হবে। সেদিন আনুষ্ঠানিকভাবে নির্বাচিত হবেন নতুন প্রেসিডেন্ট। এরপর ২০ জানুয়ারি শপথ নিয়ে পাকাপাকিভাবে হোয়াইট হাউসে বসবেন তিনি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "শেষ হচ্ছে অপেক্ষার প্রহর",
            " আজ যুক্তরাষ্ট্রে প্রেসিডেন্ট নির্বাচন"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-05T10:02:00",
        "updated_date": "11:14:00",
        "source": "দৈনিক মানবজমিন",
        "last_scraped": "2024-11-06T17:45:41.521465"
    },
    {
        "url": "https://mzamin.com/news.php?news=134476",
        "title": "সুইং স্টেটগুলোতে এগিয়ে ট্রাম্প: জরিপ",
        "image_urls": "https://mzamin.com/uploads/news/main/134476_trump.webp",
        "content": "বিশ্ববাসীর নজর এখন মার্কিন প্রেসিডেন্ট নির্বাচনের ওপর। একদিন পরেই ৫ই নভেম্বর আমেরিকানরা জেনে যাবে আগামী চার বছরের জন্য কে পাচ্ছেন হোয়াইট হাউসের টিকিট। এ নিয়ে চলছে আগাম জরিপ। আটলাসইন্টেলের এক জরিপে দেখা যাচ্ছে, সুইং স্টেটগুলোতে এগিয়ে আছেন সাবেক মার্কিন প্রেসিডেন্ট ডনাল্ড ট্রাম্প। এ খবর দিয়েছে অনলাইন এনডিটিভি। \nএতে বলা হয়, জরিপে অংশ নেয়া প্রায় ৪৯ শতাংশ ভোটার বলেছেন প্রেসিডেন্ট হিসেবে ডনাল্ড ট্রাম্পকেই ভোট দেবেন তারা। জরিপে দেখা যাচ্ছে প্রতিপক্ষ ডেমোক্রেটদের চেয়ে ১ দশমিক ৮ শতাংশ ভোটে এগিয়ে রয়েছে রিপাবলিকানরা। নভেম্বরের প্রথম দুই দিন অনুষ্ঠিত এই জরিপে অংশ নেন মোট ২৫০০ ভোটার। যাদের বেশির ভাগই ছিলেন নারী। নির্বাচনের ঠিক আগ মুহূর্তে ট্রাম্প এবং কমালার ফোকাস এখন সুইং স্টেটগুলোতে। কেননা এই রাজ্যগুলোর ওপরই নির্ভর করছে ২০২৪ সালের নির্বাচনে কে হবে প্রেসিডেন্ট। বলা হচ্ছে এই সুইং স্টেটগুলোতে যিনি এগিয়ে থাকবেন তিনিই এবার যুক্তরাষ্ট্রের প্রেসিডেন্ট নির্বাচিত হবেন। \nপৃথক আরেকটি জরিপে দেখা গেছে সুইং স্টেটগুলোতে রিপাবলিকান ট্রাম্পই ডেমোক্রেটিক কমালার চেয়ে এগিয়ে রয়েছেন। উল্লেখ্য, অ্যারিজন, জর্জিয়া, মিশিগান, নেভাদা, নর্থ ক্যারেলিনা, পেনসিলভেনিয়া এবং উইসকন্সিন- এই সাতটি অঙ্গরাজ্যকে একত্রে সুইং স্টেট বলা হয়। \nঅ্যারিজনে ট্রাম্পের অবস্থান বেশ শক্ত। সেখানে তার পক্ষে ভোট পড়েছে ৫১ দশমিক ৯ শতাংশ। পক্ষান্তরে কমালা পেয়েছেন ৪৫ দশমিক ১ শতাংশ। নেভাদা অঙ্গরাজ্যেও ট্রাম্পের অবস্থান কমালার উপরে রয়েছে। সেখানে ট্রাম্পের পক্ষে সমর্থন ৫১ দশমিক ৪ শতাংশ। কমালার পক্ষে সমর্থন হচ্ছে ৪৫ দশমিক ৯ শতাংশ। নর্থ ক্যারোলিনাতে ট্রাম্পের সমর্থন ৫০ দশমিক ৪ শতাংশ। আর কমালা পেয়েছেন ৪৬ দশমিক ৮ শতাংশ। \nযুক্তরাষ্ট্রের প্রেসিডেন্ট নির্বাচনে রাজ্যগুলোকে তিন ভাগে বিভক্ত করা হয়। সেগুলো হচ্ছে- রেড স্টেট, ব্লু স্টেট এবং সুইং স্টেট। রেড স্টেট বলা হয় যেসকল রাজ্যে ১৯৮০ সালের পর থেকে ধারাবাহিকভাবে রিপাবলিকানরা জয়ী হয়ে আসছে। অন্যদিকে ১৯৯২ সাল থেকে ডেমোক্রেটদের নিজেদের দখলে রাখা রাজ্যগুলোকে ব্লু স্টেট বলা হয়। এই রাজ্যগুলো সাধারণত তাদের নির্বাচনী ফলাফলের পরিপ্রেক্ষিতে অনুমানযোগ্য বলে মনে করা হয়।\nতবে যেকোনো দলকে সুইং স্টেটগুলোতে তুমুল ফাইট করে জয় পেতে হয়। আর এই রাজ্যগুলোর ভোটের ফলাফলই প্রেসিডেন্ট নির্বাচনের জন্য নিয়ামক হিসেবে কাজ করে থাকে। এখানে রিপাবলিকান এবং ডেমোক্রেটদের মধ্যে লড়াইটা হয় খুব হাড্ডাহাড্ডি। যেমন ২০২০ সালের প্রেসিডেন্ট নির্বাচনে মাত্র ১০ হাজার ভোটের ব্যবধানে অ্যারিজোনা রাজ্যে জয় পেয়েছিলেন জো বাইডেন।\n২৯ অক্টোবর প্রকাশিত বার্তা সংস্থা রয়টার্সের এক জরিপে দেখা গেছে ভিন্ন চিত্র। ওই জরিপে দেখা যায়, সুইং স্টেটগুলোতে কমালা হ্যারিস তার রিপাবলিকান প্রতিদ্বন্দ্বীর থেকে ১ শতাংশ সমর্থনে এগিয়ে রয়েছেন। কমালার পক্ষে ভোটারদের সমর্থন ছিল ৪৪ শতাংশ, পক্ষান্তরে ট্রাম্পের পক্ষে ছিল ৪৩ শতাংশ ভোটার। \nমজার বিষয় হচ্ছে, রয়টার্সের প্রতিটি জরিপেই কমালা হ্যারিস সাবেক মার্কিন প্রেসিডেন্টের তুলনায় এক শতাংশ বা সামান্য এগিয়ে ছিলেন।   \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সুইং স্টেটগুলোতে এগিয়ে ট্রাম্প: জরিপ"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T11:59:00",
        "updated_date": "10:54:00",
        "source": "দৈনিক মানবজমিন",
        "last_scraped": "2024-11-06T17:45:53.073197"
    },
    {
        "url": "https://mzamin.com/news.php?news=132385",
        "title": "ভিসা মেলেনি, পাক কন্যার সঙ্গে অনলাইনেই ‘নিকাহ’ সারলেন  বিজেপি নেতার পুত্র",
        "image_urls": "https://mzamin.com/uploads/news/main/132385_nikah.webp",
        "content": "পাকিস্তানি তরুণীকে অনলাইনে বিয়ে করলেন ভারতের উত্তরপ্রদেশ রাজ্যের  বিজেপি নেতার ছেলে। ভিসা না মেলায় অনলাইনেই ছেলের বিয়ে দিলেন জৌনপুরের বিজেপি  নেতা তেহসিন শাহিদ। পাকিস্তানের মুসলিম কন্যা অন্দলিপ জেহরার সঙ্গে ছেলে মহাম্মদ আব্বাস হায়দরের দীর্ঘদিনের প্রেম। পথের কাঁটা না হয়ে বরং নজির গড়ে ডিজিটাল মাধ্যমে চারহাত এক করালেন বিজেপি  নেতা।ভারত-পাকিস্তানের মধ্যে তিক্ত সম্পর্ক প্রথম থেকেই। তবে দু’দেশের মধ্যে সম্পর্ক ভালো না থাকলেও ভারত ও পাকিস্তানের নাগরিকদের মধ্যে বিয়ে নতুন কিছু নয়।  সীমান্তের বাধা পেরিয়ে দু’দেশের বহু নাগরিকের মধ্যে বিবাহ সম্পন্ন হয়েছে। পড়শি দেশের কন্যার সঙ্গে উত্তরপ্রদেশের জৌনপুরের বিজেপি নেতার ছেলের এমন বিয়ে স্বাভাবিকভাবেই সকলের নজর কেড়েছে। পাত্রী পাকিস্তানের লাহোরের বাসিন্দা। জানা যায়, শেষ মুহূর্তে ভিসা না পাওয়ায় অনলাইনেই তাদের বিয়ের অনুষ্ঠান সম্পন্ন হয়। জৌনপুরের এই অনলাইন বিয়ে এখন খবরের শিরোনামে।  ইমামবাড়ায় উপস্থিত ছিলেন বরযাত্রীরা। আমন্ত্রিত ছিলেন বেশ কয়েক জন বিজেপি নেতাও। অন্য দিকে, লাহোর থেকে উপস্থিত ছিল কনেপক্ষও। শিয়া সম্প্রদায়ের ধর্মগুরু মৌলানা মেহফুজুল হাসান খান বলেন, ‘‘ইসলাম ধর্মের ‘নিকাহে’ পাত্রীর সম্মতি অগ্রগণ্য। মৌলানার মাধ্যমে তাকে কথাবার্তা বলতে হয়। তাই অনলাইনে ‘নিকাহ’ অসম্ভব কোনও ব্যাপার নয়। দুই তরফে মৌলনা উপস্থিত থেকে শুভ অনুষ্ঠান সম্পন্ন করে থাকেন। এ ক্ষেত্রেও তাই হয়েছে।’’বিয়ের পর বর মহাম্মদ আব্বাস হায়দার জানান, কনেকে ভারতে আনার জন্য তিনি ভিসার আবেদন করেছেন। আশা করছেন হাইকমিশনার শিগগিরই ভিসা মঞ্জুর করবেন।\nসূত্র : হিন্দুস্থান টাইমস",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভিসা মেলেনি",
            " পাক কন্যার সঙ্গে অনলাইনেই ‘নিকাহ’ সারলেন  বিজেপি নেতার পুত্র"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-20T16:04:00",
        "updated_date": "15:57:00",
        "source": "দৈনিক মানবজমিন",
        "last_scraped": "2024-11-06T17:46:04.688992"
    },
    {
        "url": "https://mzamin.com/news.php?news=134404",
        "title": " হতাশার কথা জানালেন ফারিয়া",
        "image_urls": "https://mzamin.com/uploads/news/main/134404_hota.webp",
        "content": "সামাজিক যোগাযোগ মাধ্যমে বরাবরই সরব অভিনেত্রী শবনম ফারিয়া। গতকাল ফেসবুকে হতাশার কথা লিখেছেন তিনি। এতে তিনি লিখেন,  অনেক বড় গলায় অনেক কথা বলেছিলাম। বন্ধু-বান্ধবদের সঙ্গে প্রচুর ঝগড়া করেছিলাম। বলেছিল দেখিস! দেখতেসি! হতাশ হলেও বলা যাবে না হতাশ, এইটাই সবচেয়ে বড় হতাশা! অনেকেই মনে করছেন, সম্প্রতি শিল্পকলায় নাটক বন্ধ হওয়া এবং অভিনেত্রী মেহজাবীনকে চট্টগ্রামে শোরুম উদ্বোধন না করতে দেয়াতেই এমন হতাশার পোস্ট করেছেন ফারিয়া।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " হতাশার কথা জানালেন ফারিয়া"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:46:15.967133"
    },
    {
        "url": "https://mzamin.com/news.php?news=134550",
        "title": "অন্যরকম প্রতিবাদ",
        "image_urls": "https://mzamin.com/uploads/news/main/134550_e3.webp",
        "content": "আরজি কর-কাণ্ড নিয়ে এবার অন্যরকম প্রতিবাদ জানালেন অভিনেত্রী ঊষসী চক্রবর্তী। কালীপূজার রাতে পরনে সাদা শাড়ি ও সাদা ব্লাউজে নজর কাড়েন তিনি। এই শাড়ির মাধ্যমেই মনে করিয়ে দিলেন, আরজি কর-কাণ্ডের বিচারের দাবি এখনো জারি রয়েছে। ব্লাউজের পিঠে লেখা ‘বিচার চাই’। আরজি কর-কাণ্ডের বিরুদ্ধে আন্দোলনে বার বার উঠে এসেছে শিরদাঁড়ার প্রসঙ্গ। সেই কথাই ফের মনে করালো শাড়ির আঁচল। সেখানে লেখা ‘শিরদাঁড়া বিক্রি নেই’। ভাইফোঁটার উৎসবে অভয়ার বিচারকে এগিয়ে রাখলেন তিনি। তাই তো তার ভাইফোঁটা স্পেশাল এই পোশাকে উঠে এসেছে আরজি কর-কাণ্ড এবং অভয়ার বিচার। এমন শাড়ি বেছে নেয়ার কারণ জানিয়ে অভিনেত্রী বলেন, আন্দোলনের সময়েই এই শাড়িটি উপহার হিসেবে পেয়েছিলাম। সন্দীপা নামে এক আন্দোলনকারী পোশাকশিল্পী আমাদের কয়েকজনকে শাড়িটি বানিয়ে দেন। তিথি মেনে না হলেও প্রতিবারই ভাইফোঁটা দিই। ভাইফোঁটা পালনের সঙ্গে সঙ্গে বোনের বিচারের দাবিও মনে রাখতে হবে। পুজো বা উৎসব যেমন রয়েছে, বিচারের কথাও ভুলে গেলে তো হবে না। আরজি কর-কাণ্ডের বিরোধিতায় প্রথম থেকেই সরব ছিলেন ঊষসী। জুনিয়র চিকিৎসকদের অনশনেও উপস্থিত ছিলেন। তাই নির্যাতিতার বিচারের কথা মনে করিয়ে দিতে চান অভিনেত্রী। ",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অন্যরকম প্রতিবাদ"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:46:27.680123"
    },
    {
        "url": "https://mzamin.com/news.php?news=127570",
        "title": "‘তুমি কে আমি কে- রাজাকার রাজাকার’ স্লোগানে ছিল চূড়ান্ত বিপ্লবের ডাক",
        "image_urls": "https://mzamin.com/uploads/news/main/127570_atik.webp",
        "content": "১৪ জুলাই রাত ১০টা। ঢাকা বিশ্ববিদ্যালয়ের কবি জসীম ‍উদদীন হলের প্রতিটি রুম থেকে বারান্দায় বেরিয়ে আসেন সাধারণ শিক্ষার্থীরা। উত্তর পাশের ইউনিট থেকে শিক্ষার্থীরা সমস্বরে প্রশ্ন তোলেন ‘তুমি কে আমি কে’। দক্ষিণ পাশের ইউনিট থেকে সমস্বরে উত্তর ভেসে আসে ‘রাজাকার রাজাকার’। একে একে বিশ্ববিদ্যালয়ের প্রতিটি হলে ধ্বনিত হতে থাকে ‘তুমি কে আমি কে- রাজাকার রাজাকার।’ কিছুক্ষণের মধ্যে সোশ্যাল মিডিয়ায় ছড়িয়ে পড়ে সেই ভিডিও। রাত সাড়ে ১১টায় হলগুলো থেকে মিছিল নিয়ে শিক্ষার্থীরা জড়ো হতে থাকেন রাজু ভাস্কর্যে। রাত ১০টার পর নারী শিক্ষার্থীদের হল থেকে বের হওয়া নিষেধ। কিন্তু যাদের ভেতর লুকিয়ে আছে বিপ্লবের বিজ, তাদেরকে আজ বাধা দেবে কোন সে রুদ্র। হলগুলোর তালা ভেঙে একই স্লোগানে দলে দলে বেড়িয়ে আসেন নারী শিক্ষার্থীরা। প্রতিবাদে প্রকম্পিত হয়ে উঠে পুরো বিশ্ববিদ্যালয় এলাকা।\nউল্লেখ্য, এইদিন দুপুরে এক সংবাদ সম্মেলনে সরকারি চাকরিতে কোটা সংস্কারের দাবিতে আন্দোলনরত শিক্ষার্থীদের রাজাকার বলে তিরস্কার করেন তৎকালীন স্বৈরাচারী সরকারের প্রধানমন্ত্রী শেখ হাসিনা।\nপরদিন ১৫ জুলাই ‘স্বঘোষিত রাজাকার’ অপবাদ দিয়ে প্রতিবাদি শিক্ষার্থীদের বিরুদ্ধে ছাত্রলীগকে লেলিয়ে দেন শেখ হাসিনা ও তার দলের সাধারণ সম্পাদক ওবায়দুল কাদের। একই সাথে শিক্ষার্থীদের প্রতিবাদী স্লোগানের প্রসঙ্গ আড়াল করে তাদের বিরুদ্ধে অপপ্রচার শুরু করেন তিনি ও তার অনুসারীরা। এমনকি ‘রাজাকার স্লোগানধারীদের’ দেশ থেকে বিতাড়িত  করার হুমকিও দেন তারা। তাদের দলে যোগ দিয়ে কথাসাহিত্যিক মুহম্মদ জাফর ইকবাল ‘স্বঘোষিত রাজাকার’দের ক্যাম্পাস ঢাকা বিশ্ববিদ্যালয়ে আর কখনো প্রবেশ না করার ঘোষণা দেন। এইদিন বিকেলে ঢাকা বিশ্ববিদ্যালয়ে সাধারণ শিক্ষার্থীদের প্রতিবাদি সমাবেশে সশস্ত্র ভারাটিয়া বাহিনী নিয়ে হামলা করে ছাত্রলীগ। অসংখ্য ছাত্র-ছাত্রী রক্তাক্ত হয়ে হাসপাতালে ভর্তি হন। তবে অতীতের ন্যায় এই হামলায় পিছু হটেননি শিক্ষার্থীরা। বরং ছাত্রলীগের বিরুদ্ধে রুখে দাড়াঁনোর প্রত্যয়ে ঐক্যবদ্ধ হন তারা।\n১৬ জুলাই মঙ্গলবার সরাদেশে সকল শিক্ষা প্রতিষ্ঠানে বিক্ষোভের ডাক দেন আন্দোলনরত শিক্ষার্থীদের প্ল্যাটফর্ম বৈষম্যবিরোধী ছাত্র আন্দোলন। এই দিন বিক্ষোভ মিছিলে পুলিশের গুলিতে অন্তত ৬ জন প্রাণ হারান। তাদের মধ্যে বেগম রোকেয়া বিশ্ববিদ্যালয়ের ছাত্র আবু সাঈদের বুকে পুলিশের গুলি চালানোর ভিডিও ছড়িয়ে পড়ে সামাজিক মাধ্যমে। দুই হাত প্রসারিত করে বুক উচিয়ে দাঁড়িয়ে থাকা যুবকের বুকে গুলি করে হত্যার ঘটনায় ফুঁসে উঠে সারা দেশ। পরিস্থিতি এমন একটি সমীকরণে গিয়ে পৌঁছে, যা শিক্ষার্থীদের জন্য বাঁচা-মরার লড়াইয়ে পরিণত হয়। বাঁচার জন্য শিক্ষার্থীদের সামনে একটি মাত্র করণীয় ছিল- শেখ হাসিনা ও তার দোসরদের দেশ থেকে বিতারিত করা।\nঠিক সেইদিন রাতেই শেখ হাসিনাকে দেশ থেকে তাড়ানোর প্রাথমিক কাজটি শুরু করে রোকেয়া হলের ছাত্রীরা। সাধারণ শিক্ষার্থীদের ওপর সন্ত্রাসী হামলায় জড়িত ছাত্রলীগ নেত্রীদের মধ্যরাতে হল থেকে বের করে দেন তারা। পরদিন ১৭ জুলাই সকাল ৮টার মধ্যে ছাত্রলীগ মুক্ত হয় ঢাকা বিশ্ববিদ্যালয়ের প্রতিটি হল। সেইদিন থেকেই স্বাধীনতার পদধ্বনি শুনতে পান শিক্ষার্থীরা। কিন্তু সরকারের হস্তক্ষেপে ওইদিন সন্ধ্যার অনির্দিষ্টকালের জন্য বন্ধ করে দেয়া হয় সারাদেশের পাবলিক বিশ্ববিদ্যালয়ের হলসমূহ। হল বন্ধের বিরুদ্ধেও চলতে থাকে প্রতিবাদ। যুক্ত নতুন নতুন স্লোগান- ‘আমার ভাই কবরে, খুনি কেন বাহিরে’; ‘লাশের ভেতর জীবন দে, নইলে গদি ছাইড়া দে’।\nসরকার হটানোর চূড়ান্ত আন্দোলনের অংশ হিসেবে ১৮ জুলাই সারাদেশে ‘কমপ্লিট শাটডাউন’ কর্মসূচি ঘোষণা করে বৈষম্যবিরোধী ছাত্র আন্দোলন। স্বৈরাচারী হাসিনার দুঃশাসন থেকে মুক্তির আকাঙ্খা যেন হ্যামিলনের বাঁশিওয়ালায় মতো তাড়িয়ে বেড়ায় আন্দোলনকারীদের। রাজপথে বেরিয়ে আসেন সারাদেশের পাবলিক ও প্রাইভেট বিশ্ববিদ্যালয় সহ সব ধরনের স্কুল-কলেজের শিক্ষার্থীরা। আন্দোলন চলতে থাকে পরদিন শুক্রবারও। আন্দোলন চলাকালে পুলিশ ও আওয়ামী সন্ত্রাসীরা আন্দোলনকারীদের ওপর নির্বিচারে গুলি চালায়। এছাড়া আন্দোলন দমনের জন্য হেলিকপ্টার থেকে আন্দোলনকারীদের মিছিল ও সমাবেশে গোলাবারুদ বর্ষণ করে আইনশৃঙ্খলা বাহিনী। দুই দিনে নিহত হন দেড় শতাধিক শিক্ষার্থী। এছাড়াও প্রাণ দেন আন্দোলনে অংশ নেয়া অসংখ্য রাজনৈতিক কর্মী ও সাধারণ মানুষ।\n১৮ জুলাই থেকে টানা পাঁচ দিন দেশের সর্বত্র সবধরনের ইন্টারনেট সেবা বন্ধ করে দেয় সরকার। বন্ধ হয়ে যায় তথ্য সরবরাহ এবং সব ধরনের অনলাইন সেবা। ১৯ জুলাই রাত থেকে জারি করা হয় অনির্দিষ্টকালের কারফিউ। বন্ধ ঘোষণা করা হয় সব ধরনের অফিস-আদালত। বিচ্ছিন্নভাবে চলতে থাকে শিক্ষার্থীদের আন্দোলন। বাড়তে থাকে নিহতের সংখ্যা।\n২২ জুলাই। সরকারি চাকরিতে শিক্ষার্থীদের দাবি অনুযায়ী কোটা সংস্কারের ঘোষণা দেন আদালত। কিন্তু ততক্ষণে অনেক দেরি হয়ে গেছে। সারাদেশে চারদিক থেকে তখন শিক্ষার্থীদের ওপর চালানো গণহত্যার বিচারের দাবি উঠেছে। যুক্ত হয় নতুন স্লোগান, ‘তবে তাই হোক বেশ, জনগণই দেখে নিক এর শেষ।’\nদিশেহারা হয়ে সরকার সারাদেশে শুরু করে আটক ও গুম অভিযান। হাজার হাজার শিক্ষার্থীর পাশাপাশি এই আটক ও গুম অভিযানের শিকার ছিলেন বিরোধী রাজনৈতিক নেতৃবৃন্দও। এ সময়ে শিক্ষার্থীদের পক্ষে আওয়াজ তোলেন হাতে গোনা কিছু সংখ্যক ছাত্রবান্ধব শিক্ষক, পেশাজীবী ও সুশিল সমাজের সদস্য।\n২৮ জুলাই কেন্দ্রীয় ছয় সমন্বয়ককে ডিবি কার্যালয়ে আটকে রেখে অস্ত্রের মুখে আন্দোলন প্রত্যাহারের বিবৃতি দিতে বাধ্য করেন। কিন্তু সরকারের এই পরিকল্পনা হিতে বিপরীত হয়ে দাঁড়ায়। বাহিরে থাকা সমন্বয়কেরা পূর্ব পরিকল্পনা অনুযায়ী আন্দোলন চালিয়ে যাওয়ার ঘোষণা দেন। এরমধ্যে শেখ হাসিনা একাধিকবার আলোচনায় বসতে চাইলেও তা প্রত্যাখ্যান করেন শিক্ষার্থীরা। শিক্ষার্থীদের পক্ষ থেকে দেয়ালচিত্র এবং প্লেকার্ডে তার উদ্দেশে বার্তা ছিল- ‘নাটক কম করো পিও’।\n১ আগস্ট আটক সমন্বয়কদের ছেড়ে দিতে বাধ্য হয় সরকার। এই দিন চলে ‘রিমেম্বারিং আওয়ার হিরোজ’ কর্মসূচি। পরদিন শুক্রবার ঘোষণা করা হয় ‘প্রার্থণা ও গণমিছিল’ কর্মসূচি। অন্যদিকে বাড়তে থাকে সরকারের দমন পীড়ন এবং নিহতের সংখ্যা। ৩ আগস্ট কেন্দ্রীয় শহিদ মিনারে দেশের সকল শ্রেণি-পেশার মানুষের উপস্থিতিতে সৃষ্ট জনসমূদ্র থেকে সরকার পতনের একদফা ঘোষণা করেন বৈষম্যবিরোধী ছাত্র আন্দোলন। একই সাথে ডাক দেয়া হয় অনির্দিষ্টকালের অসহযোগ আন্দোলন। ৬ আগস্ট ঘোষণা করা হয় ‘মার্চ টু ঢাকা’ কর্মসূচি। এ সময় স্লোগানের তালিকায় যুক্ত হয়- ‘এক দুই তিন চার, শেখ হাসিনা গদি ছাড়।’\n৪ আগস্ট সারাদেশ অগ্নিগর্ভ হয়ে উঠে। একদিনেই পুশিল ও আওয়ামী সন্ত্রাসীদের গুলিতে শতাধিক আন্দোলনকারী নিহত হন। এছাড়াও প্রাণ হারান অসংখ্য সাধারণ মানুষ ও আইনশৃঙ্খলা বাহিনীর সদস্য। এমন পরিস্থিতিতে ‘মার্চ টু ঢাকা’ কর্মসূচি একদিন এগিয়ে ৫ আগস্ট ঘোষণা করা হয়।\n৫ আগস্ট সোমবার। কারফিউ চলছে। সকাল থেকে পুরো শহর থমথমে। ঢাকা বিশ্ববিদ্যালয় এলাকায় আন্দোলনকারীদের খণ্ডখণ্ড মিছিলে পুলিশের নির্বিচার গুলি করছে তখনও। ঢাকার দুই প্রান্ত- যাত্রাবাড়ি ও উত্তরা এলাকা থেকে লক্ষাধিক মানুষের দুটি মিছিল তখন এগিয়ে আসছে শাহবাগের দিকে। হঠাৎ বন্ধ হয়ে যায় সারাদেশের ইন্টারনেট সংযোগ। সাধারণ মানুষের মাঝে তখন চরম ‍উৎকণ্ঠা। মূলত হাসিনা তখন পালাবার প্রস্তুতি নিচ্ছে। ওইদিকে বিক্ষুব্ধ জনতার মিছিল গণভবন দখলের লক্ষ্যে শাহবাগ থেকে ফার্মগেট পার হচ্ছে। দুপুর ১টা ৩০ মিনিট। ইন্টারনেট সংযোগ ফিরে আসতেই জানা গেল পদত্যাগ করে গণভবন থেকে পালিয়েছে হাসিনা। বিক্ষুব্ধ জনতার মিছিল তখন গণভবনের দেয়াল ভেঙে ভেতরে ঢুকছে। মিছিলে ধ্বনিত হচ্ছে ‘তুমি কে আমি কে- রাজাকার রাজাকার’; ‘কে বলেছে কে বলেছে- স্বৈরাচার স্বৈরাচার’।\nলেখক: গণমাধ্যম গবেষক ও উন্নয়নকর্মী",
        "author": "আতিকুর রহমান (নয়ন)",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "‘তুমি কে আমি কে- রাজাকার রাজাকার’ স্লোগানে ছিল চূড়ান্ত বিপ্লবের ডাক"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-15T11:15:00",
        "updated_date": "19:01:00",
        "source": "দৈনিক মানবজমিন",
        "last_scraped": "2024-11-06T17:46:38.959701"
    },
    {
        "url": "https://mzamin.com/news.php?news=132360",
        "title": "চীন-ভারত উত্তেজনা ও সম্ভাব্য যুদ্ধ এবং বাংলাদেশের অবস্থান: একটি ভূ-রাজনৈতিক পর্যালোচনা",
        "image_urls": "https://mzamin.com/uploads/news/main/132360_china.webp",
        "content": "চীন-ভারত সীমান্তে সময় সময় টান-টান উত্তেজনা বিরাজ করে। পুরোপুরি যুদ্ধ (অল আউট ওয়ার) লাগার সম্ভাবনা মাঝেমধ্যে দেখা দেয়। চীন স্ট্যাডিলি বাট এগ্রেসিভলি আগাচ্ছে। চীনের প্রচ্ছন্ন আশকারা পেয়ে প্রায় বাংলাদেশের আয়তনের নেপালও ভারতকে বৃদ্ধাঙ্গুলি দেখিয়েছে। মাত্র ১৫,০০০ বর্গমাইলের অনেকটা ক্ষুদ্র রাষ্ট্র ভুটানও ভারতের বিরুদ্ধে সাহস দেখাতে পিছিয়ে নেই! উত্তেজনার সময় ভারতীয় মিডিয়ার খবরগুলো দেখলে বা পড়লে এক ধরনের আবেগী চিত্র দেখা যায়। কিন্তু চীনের বা অন্যান্য আন্তর্জাতিক মিডিয়া দেখলে বা পড়লে ভিন্ন চিত্র পাওয়া যায়। ভারতের অতি আবেগী মিডিয়ার খবরগুলো দেখলে মনে হয়  - এই যেন ভারত প্রতিশোধ নিতে যাচ্ছে, চীনকে কড়া জবাব দিতে জওয়ান ও বায়ুসেনা প্রস্তুত! আসলে কি তাই?\nনিরপেক্ষভাবে ভূ-রাজনীতির পর্যবেক্ষণে দেখা যায় - ভবিষ্যৎ কোনো যুদ্ধে চীনের সাথে ভারত কোনোভাবেই পেরে উঠবে না। চীন বিশ্বের একটি অন্যতম বৃহৎ সুপার পাওয়ার-তারা যুক্তরাষ্ট্রকে শক্তি ও অর্থনীতি উভয় দিক দিয়ে টক্কর দেয়ার চিন্তায়। সৈন্য, লোকবল ও অস্ত্রে চীনের শক্তি ভারতের প্রায় দ্বিগুণ বা তারও বেশি। প্রযুক্তি ও রিসোর্সে আধুনিক ও অনেক এগিয়ে - সপ্তাহের মধ্যে ১০০০ বেডের হাসপাতাল তৈরি করতে সক্ষম এটির প্রমাণ তারা কোভিড মহামারির সময় দেখিয়ে দিয়েছে। এখন চীন যেখানে নিজেই নিজের অস্ত্র তৈরি করতে পারে, ভারতকে সেখানে রাশিয়ার ওপর নির্ভর করতে হয়। চীনের ‘একাডেমি অব মিলিটারি সায়েন্স’-এর সিনিয়র কর্নেল ঝাও শিয়াওজুর মতে, সমরাস্ত্রের দিক থেকে ভারত আগামী ২০ থেকে ৩০ বছরেও চীনের সমকক্ষ হতে পারবে না।\nতাছাড়া চীন অর্থনীতিতে বিশ্বে জায়ান্ট। ভারতের অর্থনীতি তুলনামূলকভাবে খুব দুর্বল। প্রায় অর্ধশত কোটি মানুষ দরিদ্রসীমার নিচে বাস করে। এখনও কোটি কোটি মানুষকে খোলা আকাশের নিচে প্রকৃতির ডাকে সাড়া দিতে হয়! এমতাবস্থায় একটি সুপার পাওয়ারের সাথে যুদ্ধে ভারত কতটুকু টিকে থাকতে পারবে এটা একটা বড় প্রশ্ন। এটা আবেগে ভাসমান ভারতীয় মিডিয়া না বুঝতে পারলেও মোদিজি (মোদি সাহেব) ভালো করেই বোঝেন। আর বোঝেন বলেই চীনের বিভিন্ন অপারেশনে দৃশ্যত ব্যাপক ক্ষতি হওয়ার পরও চীনের বিরুদ্ধে শুধু তর্জন-গর্জন ও ফাঁকা বুলির মধ্যেই তার প্রতিশোধ নেয়ার বা জবাব দেয়ার তৎপরতা সীমাবদ্ধ রাখেন। এ ক্ষতি যদি পাকিস্তান করতো? অথবা ভারত যদি চীনের এই ক্ষতি করতো? কী প্রতিক্রিয়া যে হতো বা কী প্রতিশোধ যে নেয়া হতো তা সহজেই অনুমেয়! কেউ না বুঝলেও ভারতীয় জেনারেলরা ভালো করেই বোঝেন যে - চীনের বিরুদ্ধে তথাকথিত সার্জিক্যাল অপারেশনের (যা তারা পাকিস্তানের বিরুদ্ধে অতীতে চালিয়েছেন বলে বলে থাকেন) মতো কোনো অপারেশন চালালে চীন ভারতের বিরোধপূর্ণ হাজার হাজার বর্গমাইলের পুরো এলাকা দখল করে নেবে।\nগোটা দক্ষিণ এশিয়ায় খুব কমই ভারতের প্রকৃত বন্ধু রাষ্ট্র আছে। ভারত ঐতিহাসিকভাবে যদি তার সব প্রতিবেশীদের সাথে সুবিচার করতো, তাদেরকে সঠিক মর্যাদা দিতো এবং তাদের প্রাপ্য অধিকার-ন্যায্য হিস্যা দিয়ে আসতো তাহলে তার বিপদের সময় সেসব দেশগুলো তার পাশেই থাকতো। পাকিস্তান ভারতের চিরশত্রু (arch-rival), নেপাল বৃদ্ধাঙ্গুলি দেখিয়েছে, ভুটানও মেরুদণ্ড খাড়া করার আলামত দেখাচ্ছে। যুদ্ধ বাঁধলে এদেশগুলো যে চীনের পক্ষেই যাবে তা সহজেই অনুমেয়। শুধু তাই নয়, এই অঞ্চলের চলমান ভূ-রাজনীতির পরিপেক্ষিতে চীনের প্রচ্ছন্ন ইঙ্গিতে পাকিস্তান যদি হাজার মাইল দূরে ভারতের অন্য ফ্রন্টে আক্রমণ করে বসে তাতে কেউ আশ্চর্য হবে না। যে যাই বলুক, দুই ফ্রন্টে দুই পারমাণবিক শক্তিধর (যারা যথাক্রমে বিশ্ব ও অঞ্চলিক পরাশক্তিও বটে) দেশের সাথে যুদ্ধ করার অবস্থায় নেই ভারত। ভৌগলিকভাবে ভারতের অবস্থান অনেকটা নাজুক।\nবাকি থাকলো বাংলাদেশ। বাংলাদেশের জনসংখ্যার একটি বিপুল অংশ বিভিন্ন কারণে ভারতবিরোধী। এই ভারত বিরোধী হওয়ার পেছনে ভারতের দায় কম নয়। ভারতের পররাষ্ট্রনীতির একটি মারাত্মক ব্যত্যয় ছিল যে, তারা সবকটি আপেল এক বাস্কেটে রেখেছিল। মূলত: ভারতের প্রত্যক্ষ ও পরোক্ষ মদদেই বাংলাদেশে ফ্যাসিবাদ ও স্বৈরতন্ত্র চাপিয়ে বসেছিল দেড় যুগের উপর। ভারতের কারণেই পতিত সরকার তিন তিনটি ভুয়া নির্বাচন করে ক্ষমতায় থাকতে পেরেছিল। এজন্য সঙ্গত কারণেই বাংলাদেশের জনসংখ্যার একটি বিপুল অংশ ভারতবিরোধী। এমতাবস্থায় ৫ আগস্ট সফল গণ-অভ্যূত্থানের পর পরিবর্তিত পরিস্থিতিতে বর্তমান বা ভবিষ্যৎ সরকার নিজের দেশের বিপুল জনসংখ্যা ও পরাশক্তিসম বৃহৎ উন্নয়ন পার্টনারের বিরুদ্ধে গিয়ে যুদ্ধে ভারতের পক্ষে দাঁড়ানো বাংলাদেশের যেকোনো সরকারের পক্ষে খুব কঠিন হবে।\nসাধারণভাবে দক্ষিণ এশিয়া এবং বিশেষ করে দক্ষিণ-পূর্ব এশিয়ার বর্তমান ভূ-রাজনৈতিক বাস্তবতার জন্য ভারতের বিদেশ নীতি বিশেষ করে প্রতিবেশীদের সাথে তার সম্পর্ক ও নীতি বহুলাংশে দায়ী। অঞ্চলিক পরাশক্তি হতে হলে মনকে বড় করতে হয়, হতে হয় উদার। নিজের জন্য যা ন্যায্যতা তা চাইতে পারেন তাতে অসুবিধা নেই। কিন্তু অন্যের ন্যায্যতা ও সমতা পাবার স্পৃহা এবং আকাঙ্ক্ষা বুঝতে হবে। এজন্যই তো আন্তর্জাতিক আইনে ও সম্পর্কে ‘ন্যায্যতা’ ও ‘সমতা’ এবং ‘আনুপাতিক হারে পাপ্যতা’ গুরুত্বপূর্ণ কিছু কনসেপ্ট। অভিন্ন নদীর উজানের বাঁধ একতরফাভাবে বা ভাটির দেশ হিসেবে বাংলাদেশকে আগাম উপযুক্ত তথ্য না দিয়ে ছেড়ে দেয়া শুধু আন্তর্জাতিক আইনেরই লঙ্ঘন নয়, বরং এটি প্রতিবেশীর প্রতি আগ্রাসী মনোভাব ও ছোট মনের পরিচয় বহন করে।\nপৃথিবীর প্রায় ৬০টি দেশ সফর করার সুযোগ হয়েছে। পৃথিবীতে অনেক স্বাধীন ও সার্বভৌম দেশ আছে যাদের আয়তন বাংলাদেশের একেকটা জেলা, উপজেলা, এমনকি ইউনিয়নের সমান। অনেক দেশগুলোর নিজস্ব বিমানবন্দর পর্যন্ত নেই। সে সব দেশগুলো অনেক কিছুতে তাদের পাশের বড় দেশের উপর সম্পূর্ণ নির্ভরশীল। পৃথিবীতে তিনটি দেশ আছে যার চতুর্দিক অন্য বৃহৎ দেশ দ্বারা বেষ্টিত। যেমন ভ্যাটিকান ও  সান মেরিনো পুরোপুরি ইতালি দ্বারা বেষ্টিত এবং লেসোথো দক্ষিণ আফ্রিকা দ্বারা বেষ্টিত। অথচ এদেশগুলো স্বাধীন ও সার্বভৌম। কই তাদের মধ্যে বর্ডারে কোনো টেনশন বা উত্তেজনা দেখলাম না, হতাহত হওয়াতো কল্পনাতীত। ভারতের সত্যিই তার প্রতিবেশী দেশগুলোর সাথে সম্পর্ক নিয়ে সোল-সার্চিং করা দরকার।\nভারত যদি মনে করে চীনের সাথে পুরোদমে যুদ্ধ বাঁধলে অন্যান্য সুপার পাওয়ার যথা যুক্তরাষ্ট্র বা রাশিয়া তাদের পেছনে লাইন ধরে খাড়া হবে এবং যুদ্ধ করবে তাহলে তারা বোকার স্বর্গে বাস করে। জাতিসংঘের নিরাপত্তা পরিষদে ভেটো দেয়ার ক্ষমতাসম্পন্ন রাষ্ট্রগুলো কোনোদিনই এক রাষ্ট্র অপর রাষ্ট্রের সরাসরি বিরুদ্ধে দাঁড়াবে না বা যুদ্ধ করবে না। এমনটা দ্বিতীয় বিশ্বযুদ্ধের পর থেকে অলিখিত নিয়ম হয়ে আসছে। ভেটো দেয়ার ক্ষমতা এক মারাত্মক অস্ত্র যা দিয়ে এক সদস্য অন্য সদস্য রাষ্ট্রের আন্তর্জাতিক অঙ্গনে তার উচ্চবিলাসকে লাগাম ধরে রাখতে পারে। তাই তারা কোনোভাবেই ঐ পর্যায়ে যাবে না। তাছাড়া মোটামুটি শক্তিধর রাষ্ট্রের সাথেও সরাসরি সন্মুখযুদ্ধে পরাশক্তি কোনোদিন উপনীত হয় না বা হবে না। উদাহরণস্বরূপ, নর্থ কোরিয়া সুপার পাওয়ার যুক্তরাষ্ট্রকে বৃদ্ধাঙ্গুলী দেখালেও যুক্তরাষ্ট্র “টাগ অব ওয়ারে” সীমাবদ্ধ থাকাকেই নিরাপদ মনে করেছে! কিউবার মিসাইল ক্রাইসিসের সময় দুটি পারমাণবিক শক্তিধর পরাশক্তি মুখামুখি যুদ্ধ করার সম্ভাবনা দেখা দিয়েছিল কিন্তু তারা নিজেরাই পরিণাম দেখে নিজ থেকে সরে এসেছে। হাল আমলে রাশিয়া-ইউক্রেন যুদ্ধে তলে তলে যুক্তরাষ্ট্র ইউক্রেনকে যথাসম্ভব সহযোগীতা করলেও রাশিয়ার সাথে সরাসরি সন্মুখ যুদ্ধে যায় নি বা যাওয়ার সম্ভাবনাও প্রেসিডেন্ট বাইডেন উড়িয়ে দিয়েছেন। ইউক্রেনকে ন্যাটোর সদস্য করতে প্রেসিডেন্ট জেলেনস্কি বারবার জোর দাবি জানানোর পরও যুক্তরাষ্ট্র সাফ জানিয়ে দিয়েছে যুদ্ধে জেতার পরই কেবল ইউক্রেনকে ন্যাটোর সদস্য করা হবে!\nঅন্য দেশ বা রাষ্ট্রের সাথে বাংলাদেশের সম্পর্কের পলিসি হচ্ছে “সবার সাথে বন্ধুত্ব”। পররাষ্ট্র নীতির ব্যাপারে বাংলাদেশ সংবিধানের ২৫ অনুচ্ছেদে স্পষ্ট করে লেখা আছে, “.…..অন্য রাষ্ট্রের সাথে বাংলাদেশের সম্পর্কের ভিত্তি হবে জাতীয় সার্বভৌমত্ব (national sovereignty), অভ্যন্তরীণ বিষয়ে নাক না গলানো (non-interference in internal affairs) ও সমতা (equality).......”।  ভারত আমাদের নিকটতম  ও বড় প্রতিবেশী। তাদের সাথে আমাদের সম্পর্ক ঐতিহাসিক, মুক্তিযুদ্ধে তারা সরাসরি আমাদেরকে সহযোগিতা করেছে। অনেক কিছু পরিবর্তন করা গেলেও প্রতিবেশী পরিবর্তন করা যায় না। অপরদিকে চীন আমাদের এক বড় উন্নয়ন পার্টনার ও আমাদের অর্থনৈতিক অগ্রগতির অনেকটা চাবিকাঠি। রাশিয়ার সাথে এক সময় আমাদের সম্পর্ক ভালো ছিল এবং এখনও তা বহাল আছে। আয়তনের দিকে পৃথিবীর সর্ববৃহৎ রাষ্ট এবং এক সময়ের পরাশক্তি হলেও সোভিয়েত ইউনিয়ন ভেঙে যাওয়ার পর পৃথিবীতে তাদের সেই প্রভাব এখন আর নেই। অর্থনৈতিকভাবে এখন তারা অনেক দুর্বল। রাশিয়া-ইউক্রেন যুদ্ধ রাশিয়াকে অনেকটা বেকায়দায় ফেলেছে।\nঅপরদিকে স্নায়ুযুদ্ধের পর এবং সোভিয়েত ইউনিয়ন ভেঙে যাওয়ার পর যুক্তরাষ্ট্র এখন পৃথিবীর একক পরাশক্তি। বিশ্বে তাদের প্রভাব ও প্রতিপত্তি অতুলনীয়।  বাংলাদেশের সর্ববৃহৎ উন্নয়ন পার্টনার তারা। সবচেয়ে বেশি গার্মেন্টস রপ্তানি হয় যুক্তরাষ্ট্রে। যুক্তরাষ্ট্র থেকেই আসে সবচেয়ে বেশি রেমিটেন্স। বাংলাদেশের মানুষের চিন্তা-চেতনা, মন-মানসিকতা, স্বাধীনতা ও গণতান্ত্রিক রেওয়াজ, ভাষা ও সংস্কৃতিক ঐতিহ্য চীন বা রাশিয়ার সাথে যায় না, বরং তুলনামূলকভাবে বেশি যায় যুক্তরাষ্ট্রের সাথে। সুতরাং বাংলাদেশকে চলতে হবে ভারসাম্য রক্ষা করে, ভূ-রাজনীতির বাস্তবতাকে মাথায় রেখে এবং সর্বোপরি বাংলাদেশের জাতীয় স্বার্থকে প্রাধান্য দিয়ে। ধীশক্তি ও প্রজ্ঞার পরিবর্তে আবেগতাড়িত হয়ে বা ক্ষুদ্র স্বার্থে কোনো কিছু করলে বা সিদ্ধান্ত নিলে তার চরম মূল্য দিতে হতে পারে।\nআমরা যুদ্ধ চাই না, চাই শান্তি। যুদ্ধ কারো জন্য মঙ্গল বয়ে আনবে না। চীন-ভারতের পুরোদমে যুদ্ধ পুরো দক্ষিণ এশিয়াকে অস্থিতিশীল করে তুলবে যা নি:সন্দেহে গোটা বিশ্বে প্রভাব ফেলবে। তাই আমরা চাই চীন-ভারতের বিরোধপূর্ণ বিষয়গুলো কূটনৈতিকভাবে ও শান্তিপূর্ণ উপায়ে সমাধান হোক। অপরদিকে, ভারতের কাছে প্রত্যাশা যে তারা আন্তর্জাতিক আইন ও সম্পর্ক অনুযায়ী “ন্যায্যতা” ও “সমতা” এবং “আনুপাতিক হারে প্রাপ্যতা” এই নীতিগুলোর আলোকে প্রতিবেশীদের সাথে সুসম্পর্ক বজায় রাখবে। এতে প্রকারান্তরে তারাই লাভবান হবেন।\nনাজির আহমদ: বিশিষ্ট আইনজীবী, বিশ্লেষক, রাষ্ট্রচিন্তক, সংবিধান বিশেষজ্ঞ ও ইংল্যান্ডের প্র্যাকটিসিং ব্যারিস্টার।\nইমেইল: ahmedlaw2002@yahoo.co.uk",
        "author": "ব্যারিস্টার নাজির আহমদ",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "চীন-ভারত উত্তেজনা ও সম্ভাব্য যুদ্ধ এবং বাংলাদেশের অবস্থান: একটি ভূ-রাজনৈতিক পর্যালোচনা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-20T09:31:00",
        "updated_date": "16:28:00",
        "source": "দৈনিক মানবজমিন",
        "last_scraped": "2024-11-06T17:46:50.681470"
    },
    {
        "url": "https://mzamin.com/news.php?news=132632",
        "title": "অবশেষে আমরণ অনশন প্রত্যাহার করলেন জুনিয়র ডাক্তাররা",
        "image_urls": "https://mzamin.com/uploads/news/main/132632_onshn.webp",
        "content": "পশ্চিমবঙ্গ সরকার যেমন অচলাবস্থা কাটাতে মরিয়া ছিল, তেমনই জুনিয়র ডাক্তাররা অনশন প্রত্যাহারের জন্য একটা পথের সন্ধান করছিলেন। ট্র্যাক টু আলোচনার পর সেই দরজা খুলে যায়। অবশেষে সোমবার নবান্নে মুখ্যমন্ত্রী মমতা বন্দ্যোপাধ্যায়ের সঙ্গে বৈঠকে বসলেন জুনিয়র ডাক্তারেরা। মুখ্যসচিব মনোজ পন্থের ‘শর্ত’ মেনে নির্ধারিত সময়ের এক মিনিট আগেই সেখানে পৌঁছান ১৭ জন জুনিয়র চিকিৎসক।\nমুখ্যসচিবের তরফে জানানো হয়েছিল, ৪৫ মিনিট চলবে বৈঠক। সেই বৈঠক হল ১২৮ মিনিট ধরে। বৈঠকে উঠে এল একাধিক বিষয়। তা নিয়ে চলল কথাবার্তা। কখনও সামান্য বাদানুবাদও। শেষ পর্যন্ত অনেক বিষয়েই সহমত হল দুই পক্ষ। নবান্নে বৈঠকের পর জুনিয়র ডাক্তারদের প্রতিনিধি দল ধর্মতলার মঞ্চে ফিরে আসেন। তাদের ফোরামের জেনারেল বডির বৈঠক হয়। তার পর আনুষ্ঠানিক ভাবে অনশন প্রত্যাহারের কথা ঘোষণা করেন জুনিয়র ডাক্তারদের সংগঠনের অন্যতম মুখ দেবাশিস হালদার। একই সঙ্গে তিনি জানিয়ে দেন, মঙ্গলবার স্বাস্থ্য ধর্মঘটের ডাকও তারা প্রত্যাহার করে নিচ্ছেন। সেইসঙ্গে তারা জানিয়ে দেন , কোনও সরকারি অনুরোধ বা ভয় বা চাপে এই অনশন তারা প্রত্যাহার করছেন না। তারা আন্দোলন প্রত্যাহার করছেন শুধুই আরজি করের নির্যাতিতা চিকিৎসকের বাবা-মায়ের অনুরোধে। তাদের কথা ভেবে এবং সাধারণ মানুষের কথা ভেবে।\n১০ দফা দাবিতে ধর্মতলায় গত ৫ অক্টোবর থেকে ‘আমরণ অনশন’ করছিলেন জুনিয়র ডাক্তারেরা। উত্তরবঙ্গ মেডিক্যাল কলেজেও চলছিল ‘ভুখ হরতাল’। ১০ দফা দাবির মধ্যে অন্যতম ছিল স্বাস্থ্যসচিব নারায়ণস্বরূপ নিগমের অপসারণ। সোমবারের বৈঠকে যদিও মুখ্যমন্ত্রী স্পষ্টই জানিয়ে দেন, এই দাবি তিনি মানবেন না।  \nস্টেট টাস্ক ফোর্স, গ্রিভ্যান্স সেলের প্রসঙ্গও  উঠেছে বৈঠকে। বেশির ভাগ কমিটির ক্ষেত্রেই সহমত হয়েছে দু’পক্ষ। কিছু বিষয়ে সহমত হয়নি। মুখ্যসচিব আগামী মার্চের মধ্যে মেডিক্যাল কলেজ কাউন্সিলে নির্বাচন করানোর আশ্বাসও দিয়েছেন। বৈঠকে যদিও মুখ্যমন্ত্রীর চা-পানের প্রস্তাব ফিরিয়ে দিয়েছেন জুনিয়র ডাক্তারদের একাংশ।তবে পর্যবেক্ষকদের মতে, জুনিয়র ডাক্তাররা পোড় খাওয়া রাজনীতিক নন। সরকার তাদের সব দাবি না মানলেও তারা অনশন প্রত্যাহারের সিদ্ধান্ত নিয়েছেন। কিন্তু তাতে যাতে মনে না হয় যে তাঁরা দমে গিয়েছেন, সেই কারণেই এদিন উচ্চস্বরে কিছু কথা বলতে চেয়েছেন। এও বোঝাতে চেয়েছেন তাদের নৈতিক জয় হয়েছে। সেই কারণে তারা অনশন প্রত্যাহারের জন্য সরকারকে কোনও কৃতিত্ব দিতে চাননি। বরং অনশন মঞ্চে ডেকে আনা হয়েছে নির্যাতিতার বাবা-মাকে।",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অবশেষে আমরণ অনশন প্রত্যাহার করলেন জুনিয়র ডাক্তাররা"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-22T13:04:00",
        "updated_date": "00:08:00",
        "source": "দৈনিক মানবজমিন",
        "last_scraped": "2024-11-06T17:47:02.203726"
    },
    {
        "url": "https://mzamin.com/news.php?news=111127",
        "title": "ভোটের ৪৮ ঘণ্টা আগে উত্তপ্ত নন্দীগ্রাম, জ্বললো আগুন, প্রাণ গেলো বিজেপি কর্মীর",
        "image_urls": "https://mzamin.com/uploads/news/main/111127_nandigram.webp",
        "content": "শনিবার ভোটের আগে কার্যত জ্বলছে পশ্চিমবঙ্গের পূর্ব মেদিনীপুরের নন্দীগ্রাম। বুধবার গভীর রাতে বিজেপির নারী কর্মীকে খুনের পর থেকেই উত্তপ্ত হয়ে উঠেছে নন্দীগ্রাম। বৃহস্পতিবার সেই উত্তাপ আরও মাথাচাড়া দেয়। অভিযোগ, সোনাচূড়ায় রাত প্রহরা দেওয়ার সময় রথীবালা আড়ি নামে এক নারী বিজেপি কর্মীকে কুপিয়ে খুন করে তৃণমূল আশ্রিত দুষ্কৃতিকারীরা। জানা গিয়েছে, ছেলেকে মারধর করা হচ্ছে দেখে ঝাঁপিয়ে পড়েন মা রথীবালা। তখনই ধারালো অস্ত্রের কোপ দেওয়া হয় ওই নারীকে। ঘটনাস্থলেই মৃত্যু হয় রথীবালার। তাঁর ছেলেও আশংকাজনক অবস্থায় ভর্তি হাসপাতালে। এরপরেই অশান্তির আগুন ছড়িয়ে পড়ে নন্দীগ্রামে।  \nআজ সকালে একের পর এক দোকানে আগুন লাগানো হয়। আসবাবপত্রের দোকান থেকে আসবাব রাস্তায় নামিয়ে তাতে আগুন দেওয়া হয় বলেও অভিযোগ। সোনাচূড়ার মনসাপুকুর বাজারে রাস্তা অবরোধ করা হয় গাছ ফেলে। বিক্ষোভকারীরা বিজেপির কর্মী সমর্থক বলে পুলিশের দাবি। এদিকে, পরিস্থিতি আরও হাতের বাইরে বেরিয়ে যাওয়ার আগে কেন্দ্রীয় বাহিনী নন্দীগ্রাম থানা থেকে পৌঁছে যায় এলাকায়। সঙ্গে প্রচুর পুলিশও। \nজানা যাচ্ছে, ১০০ কোম্পানির উপর বাহিনী নন্দীগ্রামে মজুত রয়েছে। আসছে আরও ফোর্স। এ প্রসঙ্গে, বিধানসভার বিরোধী দলনেতা শুভেন্দু অধিকারী বলেন, “একজন নারীকে নন্দীগ্রামে খুন করা হয়েছে। আপনারা তো জানেন আমি গুন্ডা সোজা করা লোক। কেষ্ট মণ্ডল, শেখ শাহজাহানরা কোথায়? তাদের বদলা হবে। একজন মাঝ বয়সী নারীকে মেরে দিল তার বদলা হবে না?”  \nবিজেপি কর্মীর খুনের ঘটনায় এক্স হ্যান্ডেলে তৃণমূলের বিরুদ্ধে তোপ দাগেন শুভেন্দু। সরাসরি নিশানা করেন তৃণমূলের সর্বভারতী সাধারণ সম্পাদক অভিষেক বন্দ্যোপাধ্যায়কে। লেখেন, “গতকাল ভাইপো নন্দীগ্রামে যে উসকানি দিয়ে গেছে তার প্রত্যক্ষ পরিণাম হচ্ছে এই রক্তপাত। পরাজয় নিশ্চিত বুঝে এই বর্বরোচিত হত্যাকাণ্ড ঘটিয়েছে তৃণমূল।” সবমিলিয়ে লোকসভা ভোটের আগে পুরোনো অশান্তির ছবি ফিরল নন্দীগ্রামে।",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভোটের ৪৮ ঘণ্টা আগে উত্তপ্ত নন্দীগ্রাম",
            " জ্বললো আগুন",
            " প্রাণ গেলো বিজেপি কর্মীর"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": null,
        "updated_date": "09:39:00",
        "source": "দৈনিক মানবজমিন",
        "last_scraped": "2024-11-06T17:47:13.470606"
    },
    {
        "url": "https://mzamin.com/news.php?news=134510",
        "title": "৮০টির বেশি দেশে টেক্সটাইল পণ্য রপ্তানি করছে নোমান গ্রুপ",
        "image_urls": "https://mzamin.com/uploads/news/main/134510_i3.webp",
        "content": "টেক্সটাইল শিল্পে অনন্য এক নাম নোমান গ্রুপ। প্রায় চার দশকের অভিজ্ঞতা আর বিশ্বমানের উৎপাদন মানের ভিত্তিতে প্রতিষ্ঠানটি টেক্সটাইল খাতে এক অসামান্য অবস্থান গড়ে তুলেছে। নোমান গ্রুপের উদ্ভাবনী কর্মসূচি ও ব্যবসায়িক দৃষ্টিভঙ্গি দেশের অর্থনৈতিক উন্নয়নে গুরুত্বপূর্ণ অবদান রাখছে। নোমান গ্রুপ শতভাগ কমপ্লায়েন্স মেনে ব্যবসা পরিচালনা করায়, বেতন-ভাতা ও অন্যান্য সুযোগ-সুবিধা নিয়ে কোনো শ্রমিকের কোনো অভিযোগ নেই, তাই দেশের ইতিহাসে কখনো এ কারখানায় দাবি-দাওয়া নিয়ে কোনো বিক্ষোভের ঘটনা ঘটেনি। সর্বত্রই সঠিক সময়ে বেতন দেয়ার সুনাম রয়েছে এ কারখানার। এ ছাড়াও শ্রমিকদের পাওনা সঠিক সময়েও পরিশোধ করে তারা। এ গ্রুপের প্রতিটি কারখানায় শ্রমিকদের স্বাস্থ্যসেবা নিশ্চিতে চিকিৎসা কেন্দ্র, শিশুদের জন্য ডে-কেয়ার সেন্টারও স্থাপন করা হয়েছে।\nবাংলাদেশের রপ্তানি খাতে অন্যতম প্রধান ভূমিকা পালনকারী প্রতিষ্ঠানগুলোর মধ্যে নোমান গ্রুপ অগ্রগামী। আন্তর্জাতিক মানসম্পন্ন পণ্য উৎপাদন ও গ্রাহকের আস্থা অর্জনের মাধ্যমে প্রতিষ্ঠানটি বিশ্বের বিভিন্ন দেশে নিজেদের পণ্য সরবরাহ করে চলেছে। বর্তমানে ৮০টিরও বেশি দেশে নোমান গ্রুপের টেক্সটাইল পণ্য রপ্তানি করা হচ্ছে। বর্তমানে সারা বিশ্বে ক্রেতা আছে ৯০৩টি প্রতিষ্ঠান। দেশের রপ্তানি আয়ে ১.৩ বিলিয়ন ডলারের বার্ষিক টার্নওভার করেছে এ গ্রুপটি। যা তাদের গ্লোবাল রিচ এবং সক্ষমতাকে প্রতিফলিত করে।\nইতিমধ্যে দেশের জাতীয় অর্থনীতিতে অবদানের জন্য নোমান গ্রুপের প্রতিষ্ঠান জাবের অ্যান্ড জোবায়ের ফেব্রিকস টানা ১২ বার সেরা রপ্তানিকারক হিসেবে জাতীয় রপ্তানি পুরস্কার পেয়েছে। দেশে কর্মসংস্থান সৃষ্টি, বেকার সমস্যার সমাধান, বৈদেশিক মুদ্রা অর্জনের মাধ্যমে রিজার্ভ বৃদ্ধি, শিল্পায়নে ভূমিকা রাখায় জাবের জোবায়ের ফেব্রিকস ও নোমান টেরিটাওয়েল প্রতিষ্ঠানকে একাধিকবার রাষ্ট্রপতি শিল্প পদক দেয়া হয়েছে। এ প্রতিষ্ঠানের চেয়ারম্যান ও পরিচালকবৃন্দ ২০০৭ সাল থেকে এখন পর্যন্ত প্রতিবছর  সিআইপি (শিল্প), সিআইপি (রপ্তানি) নির্বাচিত হয়ে আসছে। নোমান গ্রুপ পরিবেশের প্রতি দায়িত্বশীলতা নিশ্চিত করতে বিভিন্ন টেকসই পদক্ষেপ গ্রহণ করেছে। পুনঃব্যবহারযোগ্য ও পরিবেশবান্ধব উৎপাদন প্রক্রিয়া এবং জিরো ওয়েস্ট পলিসি অনুসরণের মাধ্যমে প্রতিষ্ঠানটি পরিবেশ সংরক্ষণে অবদান রাখছে। কারখানা এলাকাগুলোতে বৃক্ষরোপণ, পরিবেশবান্ধব কারখানা তৈরিতে মনোযোগ তাদের। দেশের অর্থনীতিতে নোমান গ্রুপের অবদান অনস্বীকার্য। প্রতিষ্ঠানের হাজার হাজার কর্মসংস্থান সৃষ্টি থেকে শুরু করে বিপুল পরিমাণ রপ্তানি আয় বাংলাদেশের অর্থনীতিকে সমৃদ্ধ করতে সহায়ক হচ্ছে। গাজীপুরের টঙ্গী ও শ্রীপুরে নোমান গ্রুপের ৩৪টি কারখানা রয়েছে। এতে কাজ করছে ৮০ হাজার শ্রমিক। এসব কারখানা গড়ে তুলতে প্রায় ১৫০০ বিঘা নিষ্কণ্টক জমিও কিনেছেন তারা। নোমান গ্রুপের এই সাফল্য বাংলাদেশের টেক্সটাইল শিল্পের জন্য অনুপ্রেরণামূলক। ৫ই আগস্টের পর একটি পক্ষ প্রতিষ্ঠানটির বিরুদ্ধে অপপ্রচার চালাচ্ছে বলে অভিযোগ করেছেন কর্মকর্তা-কর্মচারীরা। তারা বলছেন দেশের স্বার্থবিরোধীরাই এই কাজে নেমেছে।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "৮০টির বেশি দেশে টেক্সটাইল পণ্য রপ্তানি করছে নোমান গ্রুপ"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:47:24.898979"
    },
    {
        "url": "https://mzamin.com/news.php?news=134361",
        "title": "দুর্বার প্রতিরোধে ফ্যাসিবাদকে নির্মূল করতে হবে: ফখরুল",
        "image_urls": "https://mzamin.com/uploads/news/main/1468_ss.jpg",
        "content": "জনগণের দুর্বার প্রতিরোধে ফ্যাসিবাদকে নির্মূল করতে হবে বলে মন্তব্য করেছেন বিএনপি মহাসচিব মির্জা ফখরুল ইসলাম আলমগীর।\nরোববার চট্টগ্রাম সিটি মেয়র ডা. শাহাদাত হোসেনের শপথ গ্রহণের পর তাকে নিয়ে শেরেবাংলা নগরে দলের প্রতিষ্ঠাতা ও সাবেক প্রেসিডেন্ট জিয়াউর রহমানের কবরে পুষ্পমাল্য অর্পণের পরে তিনি এ মন্তব্য করেন। এরআগে শাহাদাত হোসেনের নেতৃত্বে কয়েক‘শ নেতা-কর্মীকে নিয়ে জিয়াউর রহমানের কবরে পুষ্পমাল্য অর্পণ করেন বিএনপি মহাসচিব। প্রয়াত নেতার আত্মার মাগফিরাত কামনা করে মোনাজাতে অংশ নেন তারা। মোনাজাত পরিচালনা করেন মেয়র শাহাদাত নিজেই। এরআগে সচিবালয়ে স্থানীয় সরকার উপদেষ্টা হাসান আরিফ ডা. শাহাদাত হোসেনকে মেয়র হিসেবে শপথ বাক্য পাঠ করান।\nমির্জা ফখরুল বলেন, ছাত্র-জনতার অভ্যুত্থান মধ্য দিয়ে এই ফ্যাসিস্টদেরকে দেশ থেকে বিতাড়িত করা হয়েছে। আগামী দিনগুলোতে যেন ফ্যাসিস্টরা ফিরে আসতে না পারে, জনগণের যে দুর্বার প্রতিরোধ, সেই প্রতিরোধ যেন ফ্যাসিবাদকে নির্মূল করে এবং আগামী দিনের নির্বাচনগুলো যেন অবাধ ও সুষ্ঠুভাবে নির্বাচন হয়- আমরা সেই প্রত্যাশা করছি। আমি দলের দলের পক্ষ থেকে, চেয়ারপারসন বেগম খালেদা জিয়ার পক্ষ থেকে এবং দলের ভারপ্রাপ্ত চেয়ারম্যান তারেক রহমানের পক্ষ থেকে ডা. শাহাদাতকে অভিনন্দন জানাচ্ছি।\nতিনি বলেন, ফ্যাসিস্ট আওয়ামী লীগ শুধু দেশটাকেই ধ্বংস করেনি, ক্ষমতাকে কুক্ষিগত করতে প্রতিটি নির্বাচনকে তারা তাদের মতো করে সাজিয়েছিলো। চট্টগ্রামে সিটি করপোরেশন নির্বাচনে জনপ্রিয় নেতা সাবেক মহানগর আহ্বায়ক তিনি প্রতিযোগিতা করে জিতেছিলেন। কিন্তু আওয়ামী লীগের ফ্যাসিস্টরা বলপ্রয়োগভাবে জনগণের ফলাফল কেড়ে নিয়েছিল।\nফখরুল বলেন, আজকে আমি ধন্যবাদ জানাই, নির্বাচন কমিশন ট্রাইব্যুনালকে- তারা সেই ফলাফলকে স্বীকৃতি দিয়ে পূর্বের নির্বাচনকে বাতিল করে ডা. শাহাদাতকে নির্বাচিত ঘোষণা করেছেন। সেইসঙ্গে অন্তর্বর্তীকালীন সরকারকে ধন্যবাদ জানাই, তারা আদালতের রায়কে মেনে নিয়ে তাকে (শাহাদাত হোসেন) চট্টগ্রামের মেয়র শপথ গ্রহণ করিয়েছেন।\nশাহাদাত হোসেন বলেন, আজকে যে কথাটা আমি বলতে চাই, চট্টগ্রামকে বাঁচালে বাংলাদেশ বাঁচবে। আমাদের যে ইশতেহার দেশনেত্রী বেগম খালেদা জিয়া এবং তারেক রহমানের, সেই ইশতেহারে চট্টগ্রামকে গ্রীন সিটি, ক্লিন সিটি এবং হেলথদি সিটি করার যে চিন্তা-ভাবনা, তার জন্য আমি কাজ করে যাবো ইনশাআল্লাহ। \nএসময় বিএনপির স্থায়ী কমিটির সদস্য আমীর খসরু মাহমুদ চৌধুরী, ভাইস চেয়ারম্যান বরকত উল্লাহ বুলু, যুগ্ম মহাসচিব খায়রুল কবির খোকন, হাবিব উন নবী খান সোহেল, মাহবুবে রহমান শামীমসহ চট্টগ্রামের মহানগর নেতৃবৃন্দ উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "দুর্বার প্রতিরোধে ফ্যাসিবাদকে নির্মূল করতে হবে: ফখরুল"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-03T17:02:00",
        "updated_date": "10:41:00",
        "source": "দৈনিক মানবজমিন",
        "last_scraped": "2024-11-06T17:47:36.545256"
    },
    {
        "url": "https://mzamin.com/news.php?news=129375",
        "title": "পূজায় মুম্বাইয়ে জঙ্গি হামলার আশঙ্কা, সতর্কতা জারি",
        "image_urls": "https://mzamin.com/uploads/news/main/129375_mumbai.webp",
        "content": "আসন্ন পূজায় ভারতের বাণিজ্য নগরী মুম্বাইয়ে জঙ্গি হামলার আশঙ্কা রয়েছে। দেশটির পুলিশের এক উচ্চপদস্থ কর্মকর্তা জানিয়েছেন, কেন্দ্রীয় এজেন্সি সূত্রে খবর এসেছে মুম্বাইয়ে ফের জঙ্গি হামলা হতে পারে। এই খবর পাওয়ার পর সব জায়গায় নিরাপত্তা বাড়ানো হয়েছে। সব রকম সতর্কতামূলক পদক্ষেপ নেয়া হচ্ছে।\n১৯৯৩ সালে সিরিজ বিস্ফোরণ হোক কিংবা ২৬/১১ সন্ত্রাসী হামলা-বার বারই জঙ্গিদের টার্গেট হয়েছে মুম্বাই। এই ধরনের নারকীয় হামলা যাতে আর কোনোভাবেই না হয় তা নিশ্চিত করতে সতর্কতা সবসময়ই থাকে। এবার নতুন করে জঙ্গি হামলার আশঙ্কা আরও বেড়েছে। বিভিন্ন স্টেশন ও বিমানবন্দরসহ জনবহুল এলাকায় প্রশিক্ষণপ্রাপ্ত কুকুর দিয়ে তল্লাশি চালানোর পাশাপাশি শহরের ধর্মীয় স্থান ও একাধিক গুরুত্বপূর্ণ এলাকাগুলোতে নিরাপত্তা জোরদার করা হয়েছে।\nমুম্বাই পুলিশের পক্ষ থেকে ডিসিপিদের (পুলিশ কমিশনার) নির্দেশ দেয়া হয়েছে। তাদের জোনে নিরাপত্তা ব্যবস্থার দিকে বিশেষ নজর দিতে এ নির্দেশ দেয়া হয়। সিদ্ধিবিনায়ক মন্দির ট্রাস্টের চেয়ারম্যান সদা সর্বঙ্কর এনডিটিভিকে জানিয়েছে, মুম্বাই পুলিশের পক্ষ থেকে মন্দিরের নিরাপত্তা বাড়াতে বলা হয়েছে । আমাদের সমস্ত নিরাপত্তা ব্যবস্থার দিকে মনোযোগ দিতে বলা হয়েছে। পাশাপাশি বিভিন্ন এলাকায় মক ড্রিলও শুরু হয়েছে। ক্রফোর্ড মার্কেট এবং দু’টি ধর্মীয় স্থানে নিরাপত্তার মহড়া দেওয়া হয়েছে।\nপ্রসঙ্গত, ক্রফোর্ড মার্কেট শহরের ব্যস্ততম এলাকা। এছাড়া এখানে দু’টি ধর্মীয় স্থান রয়েছে। শহরের অন্য ধর্মীয় স্থানগুলোতে সতর্ক থাকতে বলা হয়েছে। কোনোরকম সন্দেহজনক কিছু দেখলেই যেন পুলিশকে খবর দেওয়া হয়।\nমুম্বাইয়ের ডেপুটি পুলিশ কমিশনার জানিয়েছেন, বিশেষ বিশেষ অঞ্চলগুলোতে কড়া নজর রাখা হয়েছে। তার কথায়, সামনেই উৎসবের মরশুম। এরপর বিধানসভা নির্বাচন। এমন পরিস্থিতিতে নিরাপত্তা নিশ্চিত করতে শহরের ব্যস্ততম এলাকাগুলোতে মক ড্রিল চালানো হচ্ছে। সূত্র: এনডিটিভি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পূজায় মুম্বাইয়ে জঙ্গি হামলার আশঙ্কা",
            " সতর্কতা জারি"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-28T15:48:00",
        "updated_date": "13:08:00",
        "source": "দৈনিক মানবজমিন",
        "last_scraped": "2024-11-06T17:47:48.092007"
    },
    {
        "url": "https://mzamin.com/news.php?news=134314",
        "title": "লবিস্টরা হয়তো ট্রাম্পকে প্রভাবিত করেছে: প্রেস সচিব",
        "image_urls": "https://mzamin.com/uploads/news/main/134314_lobi.webp",
        "content": "মার্কিন প্রেসিডেন্ট পদপ্রার্থী ডনাল্ড ট্রাম্প লবিস্টদের দ্বারা প্রভাবিত হয়ে বাংলাদেশে ধর্মীয় সংখ্যালঘুদের ওপর ‘বর্বর আক্রমণের’- অভিযোগ এনেছেন বলে মন্তব্য করেছেন প্রধান উপদেষ্টার প্রেস সচিব শফিকুল আলম। তিনি বলেন- যুক্তরাষ্ট্রে ভোটের ফল যাই হোক, দেশটির সঙ্গে বাংলাদেশের বিদ্যমান সম্পর্কে কোনো প্রভাব পড়বে না। শনিবার রাজধানীর এফডিসিতে ‘মার্কিন নির্বাচনের প্রভাব’ বিষয়ে ডিবেট ফর ডেমোক্রেসি আয়োজিত ‘ছায়া সংসদে’- প্রধান অতিথির বক্তব্যে তিনি এসব কথা বলেন। অন্তর্বর্তী সরকারের প্রধান উপদেষ্টার প্রেস সচিব মনে করেন বাংলাদেশের সংখ্যালঘু নির্যাতন নিয়ে ডনাল্ড ট্রাম্পের বক্তব্যটি সম্পূর্ণ ডমেস্টিক পলিটিক্যাল ইস্যু। লবিস্টরা হয়তো এ বিষয়ে প্রভাব বিস্তার করেছে। তিনি বলেন, বাংলাদেশে হিন্দু, বৌদ্ধ, খ্রিষ্টান ইউনিটি কাউন্সিল ৯ জন সংখ্যালঘু মারা যাওয়ার বিষয়ে যে রিপোর্ট দিয়েছে, তা বিশ্লেষণ করলে বোঝা যায়, এখানে ধর্মীয় বিষয়ের চেয়ে রাজনৈতিক সম্পৃক্ততা বা অন্য কারণ ছিল। যুক্তরাষ্ট্রের নির্বাচন বাংলাদেশে হঠাৎ বাড়তি নজর কেড়েছে গত ৩১শে অক্টোবর রিপাবলিকান প্রেসিডেন্ট প্রার্থী ডনাল্ড ট্রাম্পের এক প্রতিক্রিয়ায়। সরকার পতনের পর বাংলাদেশে ধর্মীয় সংখ্যালঘুদের ওপর আক্রমণের অভিযোগ করেন ডনাল্ড ট্রাম্প। সেদিন মাইক্রোব্লগিং সাইট এক্স-এ পোস্ট করে সাবেক মার্কিন প্রেসিডেন্ট বাংলাদেশের ধর্মীয় সংখ্যালঘুদের ওপর সহিংসতার অভিযোগ আনেন। লিখেন, আমি বাংলাদেশে হিন্দু, খ্রিষ্টান এবং অন্যান্য সংখ্যালঘুদের বিরুদ্ধে বর্বর সহিংসতার তীব্র নিন্দা জানাচ্ছি, যারা উচ্ছৃঙ্খল জনতা দ্বারা আক্রমণ ও লুটপাটের শিকার হয়েছেন। বাংলাদেশ এখন পুরোপুরি বিশৃঙ্খল। নিজে ক্ষমতায় থাকলে এমন ঘটনা ঘটতো না বলে দাবি করে ট্রাম্প বলেন, আমার চোখের সামনে কখনই এসব ঘটতো না। সারা বিশ্বে ও আমেরিকায় হিন্দুদের অবহেলা করেছেন কমালা ও জো বাইডেন। রাজনৈতিক কারণে ট্রাম্প এমন মন্তব্য কিংবা তার নির্বাচনে জয় বা পরাজয় যাই ঘটুক, যুক্তরাষ্ট্রের সঙ্গে বাংলাদেশের সম্পর্কে টানাপড়েনের আশঙ্কা দেখছেন না প্রধান উপদেষ্টার প্রেস সচিব। তিনি খোলাসা করেই বলেন, প্রফেসর ইউনূসের (প্রধান উপদেষ্টা) সঙ্গে ডেমোক্রেট এবং রিপাবলিক দুই পার্টির সিনিয়র লিডারদের খুব ভালো সম্পর্ক। তার বন্ধু দু’টি দলের মধ্যেই আছেন। রাষ্ট্রীয় সম্পর্ক অনেকখানি ‘ব্যক্তিগত অ্যাটাচমেন্টের’ ওপর নির্ভর করে মন্তব্য করে শফিকুল আলম বলেন, ড. ইউনূস একজন গ্লোবাল লিডার। তাই মার্কিন নির্বাচনে কমালা হ্যারিস বা ডনাল্ড ট্রাম্প যে-ই জয়ী হোক না কেন আমাদের সম্পর্কের কোনো চ্যালেঞ্জ হবে না। ভারতের সঙ্গেও সরকারের সম্পর্ক ‘ভালো’ দাবি করে শফিক বলেন, আমরা চাচ্ছি- তাদের সঙ্গে আমাদের সুসম্পর্ক বজায় থাকুক। বাংলাদেশে যে অভূতপূর্ব গণঅভ্যুত্থান হয়েছে তাতে আমরা সারা বিশ্বের সাপোর্ট পেয়েছি। পতিত স্বৈরাচার সরকারের সঙ্গে ইন্ডিয়া থাকা সত্ত্বেও তা কোনো কাজে আসেনি। জনগণ জেগে উঠলে কোনো অপশক্তিই টেকে না। অনুষ্ঠানে সভাপতিত্ব করেন- ডিবেট ফর ডেমোক্রেসির চেয়ারম্যান হাসান আহমেদ চৌধুরী কিরণ। ছায়া সংসদে গ্রিন ইউনিভার্সিটি অব বাংলাদেশের বিতার্কিকদের হারিয়ে বিজয়ী হন স্টেট ইউনিভার্সিটি অব বাংলাদেশের বিতার্কিকরা। প্রতিযোগিতায় বিচারক ছিলেন তাজুল ইসলাম চৌধুরী তুহিন, একেএম মাজহারুল ইসলাম, সাংবাদিক নুরুল ইসলাম হাসিব, আশিকুর রহমান অপু ও আতিকুর রহমান। অনুষ্ঠানের সভাপতি হাসান আহমেদ চৌধুরী কিরণ বলেন, ডনাল্ড ট্রাম্প মার্কিন নির্বাচনের আগ-মুহূর্তে এক টুইটারে ভারতের প্রধানমন্ত্রী নরেন্দ্র মোদির সঙ্গে বন্ধুত্বপূর্ণ সম্পর্কের কথা উল্লেখ করায় পতিত সরকার মনে করছে বাংলাদেশের রাজনীতিতে তাদের ফিরে আসা সহজ হবে। কিন্তু না, গণহত্যার দায়ে অভিযুক্ত পতিত স্বৈরাচার। তাদেরকে এদেশের ছাত্র-জনতা রাজনীতিতে আর কোনো স্পেস দিতে চায়  না। তারা আর যাই হোক স্বৈরাচারকে রাজনীতিতে গ্রহণ করবে না।\nআমাদের কাজ হচ্ছে স্বচ্ছ ও জোরালোভাবে সত্য বলা: এদিকে মার্কিন নির্বাচনে প্রেসিডেন্ট পদপ্রার্থী সাবেক প্রেসিডেন্ট ডনান্ড ট্রাম্প বাংলাদেশ নিয়ে যে বক্তব্য দিয়েছেন তার তাৎক্ষণিক প্রতিক্রিয়ায় শুক্রবার রাতে প্রধান উপদেষ্টার প্রেস সচিব শফিকুল আলম বলেন, প্রেসিডেন্ট নির্বাচনে রিপাবলিকান দল থেকে পুনরায় প্রার্থী হওয়া ডনাল্ড ট্রাম্প বাংলাদেশের ঘটনাবলি সম্পর্কে কী ভাবছেন তা 'স্পষ্টতই গুরুত্বপূর্ণ’। তবে সরকারে আমাদের কাজ সত্য বলা। তিনি (ট্রাম্প) শিগগিরই মুক্ত বিশ্বের নেতা হতে পারেন- এমন মন্তব্য করে প্রেস সচিব বলেন, আমাদের কাজ হচ্ছে সবচেয়ে স্বচ্ছ ও জোরালোভাবে সত্য বলা। মিস্টার আলম বলেন, শুরু থেকেই প্রধান উপদেষ্টা প্রফেসর ড. মুহাম্মদ ইউনূস বিদেশি সাংবাদিক, গবেষক ও বিশেষজ্ঞদের বাংলাদেশ সফরের উন্মুক্ত আমন্ত্রণ জানিয়ে আসছেন। তিনি বলেন, বিদেশিরা নিজেদের মতো করে বাংলাদেশকে এক্সপ্লোর বা আবিষ্কার করতে পারে। কারণ আমরা আমাদের সমাজ, আমাদের জনগণ, আমাদের দেশ সম্পর্কে আত্মবিশ্বাসী। প্রেস সচিব নেত্র নিউজকে বাংলাদেশের সম্মানিত অনুসন্ধানী সংবাদ মাধ্যম হিসেবে উল্লেখ করে বলেন, তারা চমৎকার সাংবাদিকতা করছে। শফিকুল আলম তার ভেরিফায়েড ফেসবুক অ্যাকাউন্টে বলেন, এতে সংখ্যালঘু গোষ্ঠী বাংলাদেশ হিন্দু বৌদ্ধ খ্রিষ্টান ঐক্য পরিষদের ব্যানারে প্রচারিত কিছু মিথ্যাচারকে পুনরাবৃত্তি করা হয়েছে। মিস্টার আলম বলেন, তারা জানেন যে, এই গোষ্ঠীর দাবি বিপ্লবের সবচেয়ে মিথ্যা আখ্যান তৈরিতে বড় ভূমিকা পালন করছে, বিশেষ করে সংখ্যালঘু সম্প্রদায়কে লক্ষ্য করে সহিংসতার বিষয়ে। প্রেস সচিব বলেন, আমরা অস্বীকার করছি না যে, উদ্দেশ্যপ্রণোদিত ধর্মীয় সহিংসতা কিছু ঘটেনি। কিন্তু সেগুলো ছিল বিচ্ছিন্ন ঘটনা এবং অতিরঞ্জন। তিনি বলেন, মিথ্যা কোনো বিপ্লবের সূত্রপাত ঘটায় না। মিথ্যাকে নস্যাৎ করতে জনগণের সম্মিলিত বুদ্ধিমত্তাকে কৃতিত্ব দিতে হবে। প্রেস সচিব বলেন, ব্যক্তি ও মানুষ হিসেবে তাদের সম্মান করতে হবে। ক্ষণিকের মধ্যে সেই অনুপ্রাণিত গোষ্ঠীগুলো জয়ী হতে পারে। তবে শিগগিরই তারা বুঝতে পারবে যে, তাদের আখ্যানের কোনো ভিত্তি নেই। নিউ ইয়র্কের গণপরিবহন ও ভ্যান নিয়ে যতই সোশ্যাল মিডিয়ায় বুস্টিং করা বা ব্যানার থাকুক না কেন, তা তাদের কোনো কাজে লাগবে না। ধর্ম নির্বিশেষে যেখানেই থাকুক না কেন সংখ্যালঘুদের রক্ষার গুরুত্ব স্বীকার করায় ডনাল্ড ট্রাম্পকে ধন্যবাদ জানান সিনিয়র সচিব পদমর্যাদায় রাষ্ট্রদূত হিসেবে সদ্য নিয়োগ পাওয়া মুশফিকুল ফজল আনসারী। ট্রাম্পের এক্স হ্যান্ডেলে দেয়া মন্তব্যের জবাবে তিনি বলেন, ‘বাস্তব পরিস্থিতি বোঝার জন্য ফ্যাক্ট চেকিং অপরিহার্য। এ নিয়ে সুইডেনভিত্তিক সংবাদ সংস্থা নেত্র নিউজের সর্ব ‘ফ্যাক্ট-চেকিং’ প্রতিবেদনও শেয়ার করেন মুশফিক আনসারী। বলেন, নেত্র নিউজের রিপোর্টে বাংলাদেশ সম্পর্কে স্বার্থান্বেষী গোষ্ঠীর অপপ্রচারের বিষয়টি চমৎকারভাবে উঠে এসেছে।",
        "author": "কূটনৈতিক রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "লবিস্টরা হয়তো ট্রাম্পকে প্রভাবিত করেছে: প্রেস সচিব"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:47:59.667113"
    },
    {
        "url": "https://mzamin.com/news.php?news=121152",
        "title": "এক ধাক্কায় প্রায় ১৮ হাজার কর্মীকে ছাঁটাই করতে চলেছে ইন্টেল",
        "image_urls": "https://mzamin.com/uploads/news/main/121152_intel.webp",
        "content": "শেষ অর্থবর্ষে বিপুল আর্থিক ক্ষতির মুখে পড়েছে মার্কিন চিপ প্রস্তুতকারক সংস্থা ইন্টেল। এরপরই খরচ কমাতে কর্মী ছাঁটাইয়ের চরম সিদ্ধান্ত। তথ্যপ্রযুক্তি শিল্পের নামী সংস্থা ইন্টেলের দাবি, সাম্প্রতিক অতীতে ক্ষতির সন্মুখীন হতে হয়েছে কোম্পানিকে, তাই শতকরা ১৫ শতাংশ কর্মীকে কাজ থেকে সরিয়ে দেয়ার সিদ্ধান্ত নেওয়া হয়েছে। ইন্টেলে বর্তমানে ১ লক্ষ ২৪ হাজার কর্মী রয়েছেন। এমন পরিস্থিতিতে সংস্থার ঘোষণা অনুযায়ী ১৫ শতাশ ছাঁটাই মানে প্রায় ১৮ হাজার কর্মীকে সরানো হবে বলে মনে করা হচ্ছে। স্বাভাবিকভাবেই এহেন খবরে সকলের রাতের ঘুম উড়ে গিয়েছে। কোন কোন কর্মীর কপাল পুড়তে চলেছে সেই আশঙ্কায় দিন কাটাচ্ছেন অনেকে।\nইন্টেল জানিয়েছে, এই বছরে তাদের ২০ বিলিয়ন ডলার খরচ কমানোর পরিকল্পনা রয়েছে। সেই কারণেই ১৫ শতাংশ কর্মী ছাঁটাইয়ের সিদ্ধান্ত নেয়া হয়েছে। ইন্টেলের চিফ এক্সেকিউটিভ প্যাট জেলসিঙ্গার জানিয়েছেন, চলতি অর্থবর্ষের দ্বিতীয় ত্রৈমাসিকের পারফরম্যান্স একদমই আশাব্যাঞ্জক নয়। বিভিন্ন পণ্য ও প্রসেস টেকনোলজিতে মাইলফলক ছুঁলেও, গত ত্রৈমাসিকেই সংস্থার ১.৬ বিলিয়ন  ডলার ক্ষতি হয়েছে। এমনকি কৃত্রিম বুদ্ধিমত্তার পিসি প্রোডাক্টেও তেমন সাফল্য মেলেনি। ফলে ক্ষতির অঙ্ক বেড়েছে। তাই কর্মী সঙ্কোচনের বড় সিদ্ধান্ত। ২০২৩ সালে ইন্টেলের মোট কর্মী সংখ্যা ছিল ১ লক্ষ ২৪ হাজার ৮০০। এই অবস্থায় ১৮ হাজার কর্মী ছাঁটাইয়ের সিদ্ধান্ত সামনে আসায় কর্মীদের মধ্যে শোরগোল তৈরি হয়েছে। ল্যাপটপ থেকে ডেটা সেন্টার সবকিছুতেই ইন্টেলের চিপ বিদ্যমান। তাইওয়ানের কম্পিউটেক্স এক্সপোতে একটি বক্তৃতার সময়, জেলসিঙ্গার সার্ভারের জন্য ইন্টেলের সর্বশেষ Xeon 6 প্রসেসর সামনে আনেন এবং এআই পিসির জন্য এর পরবর্তী প্রজন্মের লুনার লেক চিপস সম্পর্কে একাধিক বিষয় জানান। তথ্য প্রযুক্তি জগতে ইন্টেল নামী সংস্থা। পদার্থবিদ রবার্ট নয়েস এবং রসায়নবিদ গর্ডন মুরের যৌথ উদ্যোগে ১৯৬৮ সালে  এই সংস্থা তৈরি হয়েছিল। সে সময় নামকরণ করা হয়েছিল ‘মুর নয়েস’। পরে নাম বদলে ইন্টেল করা হয়। তাই ইন্টেল কর্মী ছাঁটাইয়ের খবরে অনেকেই উদ্বিগ্ন।\nসূত্র: এনডিটিভি",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "এক ধাক্কায় প্রায় ১৮ হাজার কর্মীকে ছাঁটাই করতে চলেছে ইন্টেল"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-08-03T13:49:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:48:15.442533"
    },
    {
        "url": "https://mzamin.com/news.php?news=128677",
        "title": "বাংলাদেশকে এগিয়ে নিতে সবাইকে একসাথে কাজ করতে হবে: মোসাদ্দেক আলী ",
        "image_urls": "https://mzamin.com/uploads/news/main/128677_Untitled-3.webp",
        "content": "বেসরকারি টেলিভিশন এনটিভি’র চেয়ারম্যান মোহাম্মদ মোসাদ্দেক আলী বলেছেন, সামাজিক, রাজনৈতিক ও অর্থনৈতিকভাবে পর্যূদস্ত বাংলাদেশকে এগিয়ে নিতে এখন সবাইকে একসাথে কাজ করতে হবে। দেশে ভোটাধিকার ও গণতন্ত্র  ফিরিয়ে এনে একটি মানবিক বাংলাদেশ গড়তে সবাইকে এগিয়ে আসতে হবে। ছাত্র-জনতার অসীম ত্যাগে এ অর্জন কিছুতেই ব্যর্থ হতে দেয়া যাবে না।\nরোববার নিউ ইয়র্কের জ্যাকসন হাইটসের একটি পার্টি হলে এনটিভি পরিবারের আয়োজনে নিউ ইয়র্কে কর্মরত ও জাতিসংঘ অধিবেশন কাভার করতে যাওয়া সাংবাদিকদের সঙ্গে মত বিনিময় সভায় প্রধান অতিথির বক্তব্যে তিনি এসব কথা বলেন। \nসাংবাদিক ফরিদ আলমের সঞ্চালনায় মত বিনিময় সভায় মোসাদ্দেক আলী প্রধান অতিথি, বাংলাদেশ ফেডারেল সাংবাদিক ইউনিয়নের মহাসচিব সাংবাদিক কাদের গনি চৌধুরী ও ব্যবসায়ী লুৎফর রহমান বাদল  বিশেষ অতিথি হিসেবে বক্তব্য রাখেন। \nমত বিনিময়ে বিগত সরকারের সময় তারা কিভাবে দেশত্যাগে বাধ্য হয়েছেন সেসব কথা তুলে ধরেন মোসাদ্দেক আলী ও লুৎফর রহমান বাদল।\nমোসাদ্দেক আলী বলেন, দেশের নাগরিক হয়েও দীর্ঘদিন আমাদের দেশে থাকতে দেয়া হয়নি। দেশের বাইরে থাকা কতটা কষ্টকর তা টের পেয়েছি। শুধু ভিন্নমত পোষণের কারণে আমাকে বাধ্য করা হয়েছে দেশের বাইরে থাকতে। একজন সাংবাদিকের প্রশ্নের জবাবে, তিনি বলেন, যে সকল সাংবাদিক অন্যায় করেছে তাদের বিচার হওয়া উচিত। কিন্তু সেটা যাচাই-বাছাই করে যেন হয়। আমরা আর কোনো অবিচার চাই না।\nসাংবাদিক নেতা কাদের গনি চৌধুরী বলেন, গত ১৫ বছর দেশে স্বাধীন সাংবাদিকতার টুঁটি চেপে ধরা হয়েছিল। সত্য লিখা ও বলা ছিল অপরাধ। এসময় ৬৪ জন সাংবাদিককে হত্যা করা হয়। অসংখ্য সাংবাদিককে দেশ ত্যাগে বাধ্য করা হয়। শত শত সাংবাদিক বাধ্য হয়ে পেশা বদল করেন। তিনি বলেন, দেশ এখন ফ্যাসিবাদমুক্ত হয়েছে। আমরা চাই দেশে যেন আর গণমাধ্যমের টুঁটি চেপে ধরা না হয়। \nমতবিনিময় সভায় নিউ ইয়র্ক ও বাংলাদেশের বিভিন্ন প্রিন্ট এবং ইলেকট্রনিক মিডিয়ার সাংবাদিক উপস্থিত ছিলেন। এর আগে এনটিভি’র বর্তমান ও সাবেক সহকর্মীরা মোসাদ্দেক আলীকে ফুল দিয়ে শুভেচ্ছা জানান। নিউ ইয়র্ক বাংলাদেশ প্রেস ক্লাবের পক্ষ থেকেও তাকে ফুল দিয়ে শুভেচ্ছা জানানো হয়। \n ",
        "author": "অনলাইন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বাংলাদেশকে এগিয়ে নিতে সবাইকে একসাথে কাজ করতে হবে: মোসাদ্দেক আলী "
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-23T17:29:00",
        "updated_date": "17:34:00",
        "source": "দৈনিক মানবজমিন",
        "last_scraped": "2024-11-06T17:48:29.755678"
    },
    {
        "url": "https://mzamin.com/news.php?news=130476",
        "title": "'ধর্ষকদের সোজা গুলি করে মারা উচিত, যাতে  একটা ভয় কাজ করে'",
        "image_urls": "https://mzamin.com/uploads/news/main/130476_debs.webp",
        "content": "কলকাতার আরজি কর হাসপাতালে তরুণী চিকিৎসককে ধর্ষণ ও খুনের ঘটনার প্রতিবাদ করে ধর্ষকদের ফাঁসির দাবি তুলেছিলেন অভিনেতা তথা তৃণমূলের এমপি দেব। এবার পশ্চিমবঙ্গের জয়নগরের নাবালিকা ধর্ষণ-খুনের ঘটনায় এনকাউন্টারের নিদান দিলেন তিনি! বারুইপুরে নিজের ছবির প্রচারে গিয়ে জয়নগর ইস্যুতে সংবাদ মাধ্যমের প্রশ্নের মুখে পড়ে এই তৃণমূল এমপি বলেন  ‘ধর্ষকদের গুলি করে মেরে দেয়া উচিত। ওদের মনে এমন একটা ভয় কাজ করা উচিত যাতে এমনটা কেউ না করার কথা ভাবে। মানুষের করের টাকায় এদের বাঁচিয়ে রাখার দরকার নেই।’ এরপরেই তার সংযোজন, ‘একজন জনপ্রতিনিধি হিসেবে আমি  কাউকে গুলি করার কথা বলতে পারি না। তবে, এমন একটা দৃষ্টান্তমূলক ব্যবস্থা নেয়া উচিত, যাতে এটাকে আটকানো যায়।’\nজয়নগরের মহিষমারি এলাকায় একটি জলাভূমি থেকে শুক্রবার রাতে উদ্ধার করা হয় এক নাবালিকার মরদেহ। নাবালিকাকে ধর্ষণ করে খুন করা হয়েছে বলে দাবি পরিবারের। পাশাপশি পুলিশের নিষ্ক্রিয়তার অভিযোগ তোলা হয়েছে পরিবারের তরফে। এই ঘটনায় রণক্ষেত্রের পরিস্থিতি নেয় গোটা এলাকা। দেব কার্যত গোটা সিস্টেমকে নিয়েই প্রশ্ন তুলেছেন। তার কথায়, ‘আমাদের গণতান্ত্রিক ব্যবস্থা অনেক ভালো। কিন্তু তা-ও আমরা মা-বোনেদের বাঁচাতে পারছি না! তাই এমন আইন আনতে হবে যাতে মানুষের মধ্যে ভয় থাকে।’\nপ্রসঙ্গত, এর আগে আরজি কর কাণ্ডের প্রতিবাদে সামিল হয়ে দেবের বক্তব্য ছিল, 'ধর্ষকদের ক্যাপিটাল পানিশমেন্ট দেয়া এখনই শুরু করতে হবে!' আরজি কর কাণ্ডের পর ঠিক একই রকমভাবে ধর্ষকের এনকাউন্টারের পক্ষে সওয়াল করেছিলেন তৃণমূলের সর্বভারতীয় সাধারণ সম্পাদক অভিষেক বন্দ্যোপাধ্যায়। তিনি বলেন, 'এই ধরনের ঘটনা যারা ঘটায় তাদের সমাজে থাকার অধিকার নেই। আপনারা কি মনে করেন, যে এই ঘটনা ঘটালো তার বেঁচে থাকার অধিকার আছে? সাত দিনের মধ্যে আইন করে এনকাউন্টারে মারা উচিত দোষীকে।\" শুধু তাই নয়, কড়া আইনের লক্ষ্যে রাজ্য বিধানসভায় ‘অপরাজিতা’ বিল পাস করে পশ্চিমবঙ্গের তৃণমূল সরকার।\nসূত্র: টেলিগ্রাফ",
        "author": "মানবজমিন ডিজিটাল",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "'ধর্ষকদের সোজা গুলি করে মারা উচিত",
            " যাতে  একটা ভয় কাজ করে'"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-06T14:53:00",
        "updated_date": "00:33:00",
        "source": "দৈনিক মানবজমিন",
        "last_scraped": "2024-11-06T17:48:43.664484"
    },
    {
        "url": "https://mzamin.com/news.php?news=129640",
        "title": "আরজিকর অনুপ্রেরণা, কলকাতাকে নিয়ে নতুন সিনেমার প্লট সাজিয়ে ফেললেন পরিচালক",
        "image_urls": "https://mzamin.com/uploads/news/main/129640_kironrao.webp",
        "content": "পঁচিশের অস্কার মঞ্চে ভারতের প্রতিনিধিত্ব করবে কিরণ রাও পরিচালিত সাড়া ফেলে দেওয়া সিনেমা 'লাপাতা লেডিজ'। আমির খান প্রোডাকশনের এই ছবি মুগ্ধ করে দর্শকদের। সোজা সাপটা গল্পে যেভাবে নারী ক্ষমতায়নের বার্তা দিয়েছেন পরিচালক। এবার 'প্রতিবাদী' কলকাতা থেকে আগামী ছবির প্লট খুঁজে পেলেন কিরণ রাও।  সাম্প্রতিক আর জি কর কাণ্ডের পর প্রতিবাদী কলকাতার 'স্পিরিট' দেখে মুগ্ধ কিরণ রাও। আর সেই অনুপ্রেরণাকেই এবার ছবিতে  কাজে লাগাতে চাইছেন তিনি। কলকাতাতে পড়াশোনা, এখানেই বেড়ে উঠা কিরণের। তাঁর ছবির প্রসঙ্গে পরিচালক জি ২৪ ঘণ্টাকে দেওয়া এক সাক্ষাৎকারে বলেন, 'অস্কার এর জন্য নমিনেশন আমাকে অবশ্যই আনন্দ দিয়েছে। এটা একটা খুব বড় অনুভূতি যে আমি আমার দেশকে রিপ্রেজেন্ট করছি। এটা বড় দায়িত্ব।' তবে কেবল নিজের ছবির কথা নয়, শহরের বুকে ঘটে যাওয়া ভয়ঙ্কর আরজি কর কাণ্ড নিয়েও সরব হন কিরণ। তিনি বলেন, ‘আরজি কর ইস্যুকে কেন্দ্র করে চলা এই শহরের প্রতিবাদ দেখে আমি অভিভূত। যেভাবে সমাজের সব অংশের মানুষ পথে নেমেছেন এই ঘটনাকে কেন্দ্র করে, তা আমাকে অনুপ্রাণিত করেছে। দেশ জুড়ে কর্মক্ষেত্রে মেয়েদের নিরাপত্তা সুনিশ্চিত করা খুব জরুরি।’ কিরণ এও জানিয়েছেন যে, কলকাতার প্রেক্ষাপটে একটা গল্প সাজিয়েছেন তিনি। যেখানে চল্লিশের দশক থেকে বর্তমান প্রজন্মের নারীদের নানা কথা ফুটে উঠবে। প্রাথমিক পর্যায়ে কাজ শুরু হয়েছে। এই ছবির শুটিংও কলকাতাতেই করার ইচ্ছে কিরণ রাওয়ের। শুধু গল্পে নয়, ব্যক্তিগত জীবনেও নারী ক্ষমতায়নের পক্ষে তিনি। এক নারীর পরিচয় ঠিক কী হওয়া উচিত তা তাঁকেই ঠিক করার কথা বলেন পরিচালক। তাঁর কথায়, 'একজন তাঁর স্বামীর পদবি ব্যবহার করবেন কি না সেটা তাঁর ব্যক্তিগত সিদ্ধান্ত। আমি আমার পদবি পরিবর্তনের পক্ষে নই। তিনি মনে করেন প্রাপ্ত বয়স্ক হওয়ার পর মেয়েদের  নিজের পরিচয়ই যথেষ্ট। তার জন্য বাবা বা স্বামীর পরিচয় জিজ্ঞাসা করা ঠিক নয়।'",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আরজিকর অনুপ্রেরণা",
            " কলকাতাকে নিয়ে নতুন সিনেমার প্লট সাজিয়ে ফেললেন পরিচালক"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-09-30T11:07:00",
        "updated_date": "00:10:00",
        "source": "দৈনিক মানবজমিন",
        "last_scraped": "2024-11-06T17:48:57.355557"
    },
    {
        "url": "https://mzamin.com/news.php?news=133240",
        "title": "ঐক্য ভঙ্গ হলে আওয়ামী লীগ সুযোগ পাবে: রাশেদ প্রধান",
        "image_urls": "https://mzamin.com/uploads/news/main/133240_3.webp",
        "content": "জাতীয় গণতান্ত্রিক পার্টি- জাগপার সহ-সভাপতি ও দলীয় মুখপাত্র রাশেদ প্রধান বলেছেন, বিএনপি-জামায়াত, জাগপাসহ যুগপৎ ও  গণতান্ত্রিক আন্দোলনে আমরা যারা ছিলাম, আমাদের মধ্যে বিভেদ সৃষ্টি হলে গণতন্ত্র হত্যাকারীরা উল্লাস করবে। আমাদের ঐক্য ভঙ্গ হলে সুযোগ পাবে আওয়ামী লীগ। শনিবার (২৬ অক্টোবর)  বিকালে পঞ্চগড় জেলার দেবিগঞ্জ উপজেলায় বিজয় চত্বরে জাগপা আয়োজিত জনসভায় প্রধান অতিথির বক্তব্যে এসব কথা বলেন। \nরাশেদ প্রধান বলেন, আমাদের মধ্যে বিভেদ সৃষ্টির জন্য দেশি-বিদেশি ষড়যন্ত্র চলছে। রাজনৈতিক দলের নেতাদের সজাগ থেকে সকল ষড়যন্ত্র মোকাবেলা করতে হবে। আমাদের ঐক্যকে আরও সুদৃঢ় রাখতে হবে।  আমাদের বিভেদ যেন আওয়ামী লীগের জন্য আশীর্বাদ না হয়। আমাদের মনে রাখতে হবে আগামী নির্বাচনে আওয়ামী লীগ এবং নৌকা প্রতীক চিরতরে নিষিদ্ধ করতে হবে। \nতিনি বলেন, আওয়ামী লীগের হাতে ছাত্র জনতাকে গণহত্যার রক্ত। আওয়ামী লীগের বিগত সতের বছরের শাসন আমলে গুম খুনের কথা আমরা ভুলি নাই। আমরা পিলখানা ট্রাজেডি ও শাপলা চত্বরের গণহত্যা ভুলতে পারি না। আওয়ামী লীগের রাজনৈতিক ইতিহাস গুম -খুন, চুরি -ডাকাত এবং হত্যার ইতিহাস। সুতরাং আওয়ামী লীগকে বাংলাদেশ থেকে বয়কট করতে হবে। \nরাশেদ প্রধান বলেন, আওয়ামী লীগ গণতন্ত্র হত্যাকারী। আওয়ামী লীগের হাতে জনগণের ভোটাধিকার, মানবাধিকার এবং মৌলিক অধিকার ভূলুন্ঠিত হয়েছে। ২০১৪-১৮ এবং ২০২৪ সালে ভোটারবিহীন নির্বাচনের মাধ্যমে আওয়ামী লীগ আমাদের গণতান্ত্রিক ব্যবস্থাকে ধ্বংস করে দিয়েছে। ভোটাধিকার চাইতে গিয়ে দেশের অসংখ্য তরুণ যুবক লাশ হয়েছে। তাই এখন দেশবাসীর গণদাবি আওয়ামী লীগকেও নিষিদ্ধ করতে হবে।\nহেমায়েত ইসলাম তপুর সভাপতিত্বে দেবীগঞ্জে বিজয় চত্বর জাগপার জনসভায় আরো উপস্থিত ছিলেন মনোয়ার হোসেন আহবায়ক ঢাকা মহানগর শ্রমিক জাগপা, আরিফ বিল্লাহ  বৈষম্য বিরোধী ছাত্র আন্দোলনের সমন্বয়ক দেবীগঞ্জ উপজেলা, মোবাশ্বের রাশেদীন   সাধারণ সম্পাদক দেবীগঞ্জ উপজেলা, সুমন ইসলাম সোনাহার ইউনিয়ন জাগপা, হারুন সভাপতি দেবীদুবা ইউনিয়ন জাগপা, আসাদুর সভাপতি পৌর জাগপা দেবীগঞ্জ উপজেলা জাগপা, শামীম ফেরদৌস সভাপতি টেপ্রীগঞ্জ ইউনিয়ন জাগপা, বেলাল সহ-সভাপতি বোদা উপজেলা জাগপা, আনারুল ইসলাম, সাধারণ সম্পাদক, সদর উপজেলা জাগপা, শামসুজ্জামান নয়ন সহ-সভাপতি জেলা জাগপা, মো. কামাল হোসেন পাটোয়ারী সাংগঠনিক সম্পাদক জেলা জাগপা, জেলা যুব জাগপা নেতা খোকন, আনোয়ার, আছমত, জাগপা ছাত্রলীগের আরিফ হোসেন প্রমুখ।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ঐক্য ভঙ্গ হলে আওয়ামী লীগ সুযোগ পাবে: রাশেদ প্রধান"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T20:32:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:49:10.873954"
    },
    {
        "url": "https://mzamin.com/news.php?news=134286",
        "title": "ইসলামের সুমহান আদর্শ প্রতিষ্ঠা ছাড়া কল্যাণ রাষ্ট্র গঠন সম্ভব নয়: চরমোনাই পীর ",
        "image_urls": "https://mzamin.com/uploads/news/main/134286_is.webp",
        "content": "চরমোনাই পীর মুফতি সৈয়দ মুহাম্মদ রেজাউল করিম বলেছেন, ‘জুলুম নির্যাতন অত্যাচারে অতিষ্ঠ জনগণ বিগত দিনের মতো নতুন করে দেশে আর কোনো দখলদার, চাঁদাবাজ ও গুম খুনের সরকার চায় না’। তিনি বলেন, ‘শুধু নেতার পরিবর্তন করলে হবে না সঙ্গে সঙ্গে নীতির সংস্কার করতে হবে। দেশে শান্তি প্রতিষ্ঠা করতে হবে। দেশ থেকে দুর্নীতি, দুঃশাসন ও লুটপাট বন্ধ করতে হবে। ইসলামের শাসন প্রতিষ্ঠার জন্য তিনি সকল ইসলামী দলগুলোকে ঐক্যবদ্ধ হওয়ার আহ্বান জানান। মনে রাখতে হবে, ইসলামের সুমহান আদর্শ প্রতিষ্ঠা ছাড়া কল্যাণ রাষ্ট্র গঠন সম্ভব নয়।  ‘ছাত্র-জনতার গণবিপ্লবে সংঘটিত গণহত্যার বিচার, দুর্নীতিবাজদের অবৈধ সম্পদ বাজেয়াপ্ত ঘোষণা ও সংখ্যানুপাতিক নির্বাচন পদ্ধতি প্রবর্তন এবং কল্যাণ রাষ্ট্র প্রতিষ্ঠার দাবিতে গতকাল বিকালে যশোর টাউন হল ময়দানে ইসলামী আন্দোলন বাংলাদেশ আয়োজিত এক জনসভায় প্রধান অতিথির বক্তব্যে তিনি এসব কথা বলেন। ইসলামী আন্দোলন বাংলাদেশ, যশোর জেলা শাখার সভাপতি মিয়া মুহাম্মদ আব্দুল হালিমের সভাপতিত্বে অনুষ্ঠিত জনসভায় অন্যদের মধ্যে বক্তব্য রাখেন উপদেষ্টা অধ্যক্ষ নাজমুল, সিনিয়র সহ-সভাপতি বীর মুক্তিযোদ্ধা মফিজুল আলম খোকা, বীর মুক্তিযোদ্ধা ডা. আবু নসর, সহ-সভাপতি মাওলানা আব্দুল হালিম, যুগ্মসম্পাদক মোহাম্মদ আলী সরদার, জেলা সদস্য মাওলানা গোলাম আজম খান, ঝিকরগাছা খানার সভাপতি আব্দুল কাদের, শার্শা খানার সভাপতি মাওলানা কামালসহ প্রমুখ। প্রধান অতিথি তার বক্তব্যে আরও বলেন, সকল ষড়যন্ত্রকারীদের বিষয়ে চোখ কান খোলা রেখে আগামী নির্বাচনে হাতপাখাকে বিজয়ী করতে সবাইকে একসঙ্গে কাজ করতে হবে। ফ্যাসিস্ট সরকারের পতন হলেও তার দোসররা অর্জিত বিজয়কে প্রশ্নবিদ্ধ করতে এখনো নানামুখী ষড়যন্ত্রে লিপ্ত রয়েছে। ইসলামী আন্দোলনের সকল নেতাকর্মীদের এসব ষড়যন্ত্রের বিরুদ্ধে অতন্দ্র প্রহরীর ন্যায় কাজ করতে হবে। সমাবেশে ৩৬ জুলাইয়ে হত্যাকাণ্ডের বিচার এবং গত ১৬ বছরে সংঘটিত রাজনৈতিক, প্রশাসনিক হত্যা, গুম ও মানবাধিকার লঙ্ঘনের বিচার, দুর্নীতিবাজ ও বিদেশে অর্থ পাচারকারীদের সব সম্পত্তি ক্রোক করে রাষ্ট্রীয় কোষাগারে জমার দাবি জানানো হয়। বিশেষ অতিথির বক্তৃতায় খুলনা বিভাগীয় সাংগঠনিক সম্পাদক মাওলানা শোয়াইব হোসেন বলেন, ‘গতানুগতিক নির্বাচন ব্যবস্থা বাতিল করে প্রোপোরশনাল রিপ্রেজেন্টেশন (পি আর) পদ্ধতির একটি নির্বাচনী ব্যবস্থা চালু করতে হবে। এটি চালু করলে জনগণের ভোটের ভিত্তিতে আসন বরাদ্দ হবে এবং প্রত্যেক রাজনৈতিক দল বা প্রার্থী তাদের প্রাপ্ত ভোটের শতাংশ অনুযায়ী আসন পাবে, যা জনগণের ইচ্ছাকে আরও সঠিকভাবে প্রতিফলিত করবে। ইসলামী আন্দোলন বাংলাদেশ মানুষের জানমাল লুটপাট করবে না বরং মানুষের অধিকার প্রতিষ্ঠা করবো। বিগত ৫৩ বছরে যারা ক্ষমতায় ছিল, তারা জনগণের আকাঙ্ক্ষা পূরণে ব্যর্থ হয়েছে বলে বক্তারা উল্লেখ করেন।",
        "author": "স্টাফ রিপোর্টার, যশোর থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ইসলামের সুমহান আদর্শ প্রতিষ্ঠা ছাড়া কল্যাণ রাষ্ট্র গঠন সম্ভব নয়: চরমোনাই পীর "
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-03T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:49:23.887275"
    },
    {
        "url": "https://mzamin.com/news.php?news=130623",
        "title": "অ্যাপ্রনে দশ আঙুলের ‘রক্তের’ ছাপ, তা পরেই রোগী পরিষেবা দেবেন জুনিয়র ডাক্তাররা",
        "image_urls": "https://mzamin.com/uploads/news/main/130623_apron.webp",
        "content": "কলকাতার আরজি কর হাসপাতালের নির্যাতিতা তরুণী চিকিৎসকের কথা তুলে ধরতে উদ্যোগ নিলেন জুনিয়র ডাক্তারেরা।  সাদা অ্যাপ্রন। তার চারদিকে  দশ আঙুলের ‘রক্তের’ দাগ। এমন অ্যাপ্রন পরেই আজ  মেডিক্যাল কলেজগুলিতে রোগী পরিষেবা দেবেন জুনিয়র ডাক্তাররা। সাদা অ্যাপ্রন ও গলায় স্টেথোস্কোপ, এই রূপেই এক চিকিৎসককে দেখে অভ্যস্ত আমরা। কিন্তু সেই সাদা অ্যাপ্রনে যদি রক্তের দাগ লাগে, তখন? এমনই তো হয়েছিল আর জি করের তরুণী চিকিৎসকের সঙ্গে। রক্তের দাগ লেগেছিল তাঁর অ্যাপ্রনে। এবার তাই সেই রক্ত মাখা অ্যাপ্রন হয়ে উঠল জুনিয়র চিকিৎসকদের আন্দোলনের প্রতীক। সেই প্রতীক নিয়েই আন্দোলনে সামিল তারা।সিনিয়র চিকিৎসকদেরও এই অ্যাপ্রন পরার অনুরোধ জানান জুনিয়র ডাক্তাররা। গত ৯ আগস্ট আরজি করের সেমিনার হলে তরুণী চিকিৎসকের  দেহ উদ্ধার হয়। তাকে ধর্ষণ করে খুন করা হয়েছিল। তার নৃশংস পরিণতির প্রতিবাদে আন্দোলনে নামেন জুনিয়র ডাক্তাররা। টানা কর্মবিরতির পর আবার কাজে ফিরেছেন তারা। কিন্তু, আন্দোলন থামাননি। ১০ দফা দাবিতে ধর্মতলায় আমরণ অনশনে বসেছেন সাত জুনিয়র ডাক্তার। এবার নির্যাতিতার  যন্ত্রণার কথা সাধারণ মানুষের কাছে তুলে ধরতে সোমবার সাদা অ্যাপ্রনে প্রতীকী রক্তের ছাপ লাগিয়ে রোগী পরিষেবা দেবেন জুনিয়র ডাক্তাররা।  এক আন্দোলনকারী বলছেন , “আমরা কাজে ফিরেছি। কিন্তু, অপরাধ কমেনি। ধর্ষকদের বিন্দুমাত্র ভয় নেই, কারণ উপযুক্ত শাস্তি হয়নি। তাই, দিনের পর দিন একই অপরাধ করে চলেছে তারা ।” তাঁরা চাইছেন, সিনিয়ররাও তাঁদের সঙ্গে এই অ্যাপ্রন পরে কাজ করুন।",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "অ্যাপ্রনে দশ আঙুলের ‘রক্তের’ ছাপ",
            " তা পরেই রোগী পরিষেবা দেবেন জুনিয়র ডাক্তাররা"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-07T16:38:00",
        "updated_date": "14:07:00",
        "source": "দৈনিক মানবজমিন",
        "last_scraped": "2024-11-06T17:49:37.507473"
    },
    {
        "url": "https://mzamin.com/news.php?news=134409",
        "title": "সহসাই ফিরছেন না মৌসুমী",
        "image_urls": "https://mzamin.com/uploads/news/main/134409_soho.webp",
        "content": "সহসাই অভিনয়ে ফেরা হচ্ছে না ‘প্রিয়দর্শিনী’ খ্যাত নায়িকা আরিফা জামান মৌসুমীর। কারণ দীর্ঘদিন ধরেই তিনি আমেরিকায় থাকছেন। আপাতত দেশে ফেরার সম্ভাবনাও নেই। তাই বড় পর্দায় তার ভক্তরা দেখা পাচ্ছেন না প্রিয় নায়িকার। এদিকে গতকাল মৌসুমীর ৫১তম জন্মদিন ছিল।  জন্মদিনও তাই এবারো যুক্তরাষ্ট্রের নিউ ইয়র্কেই উদ্‌যাপন করেছেন। তবে চলতি বছর দিনটি উপলক্ষে বিশেষ কোনো আয়োজন নেই তার। জানা গেছে, গেল বছরের অক্টোবরে যুক্তরাষ্ট্রে যাওয়ার পর আর দেশে ফেরা হয়নি মৌসুমীর। আপাতত দেশে ফিরবেন না বলেও জানান এই চিত্রনায়িকা। মূলত স্থায়ী আবাসন গড়ার লক্ষ্যে দেশটিতে অবস্থান করছেন মৌসুমী। সেখানে গিয়ে গ্রিনকার্ডের জন্য আবেদন করেছেন এ নায়িকা। জন্মদিন উপলক্ষে মৌসুমী বলেন, জন্মদিন নিয়ে এবার বিশেষ কোনো পরিকল্পনা ছিল না। আমার একমাত্র কন্যা ফাইজার খুব ইচ্ছা ছিল আমি যেন ঘরে থেকে শুধু তাকেই সময় দেই। তাই মেয়েকেই সময় দিয়েছি। তবে সানী এবং ছেলে \nফারদিনকে ভীষণ মিস করছি। তারা সঙ্গে থাকলে হয়তো সময়টা আরও বেশি ভালো লাগার হয়ে উঠতো। মৌসুমীর জন্মদিন উপলক্ষে চিত্রনায়ক ওমর সানী বলেন, কাজ শেষ করে দেশে ফিরবেন মৌসুমী। জন্মদিনে তাকে পাশে না পেয়ে আমারও ভীষণ খারাপ লাগছে। কিন্তু কিছু করার নেই, পারিপার্শ্বিক অবস্থা বিবেচনায় সব মেনে নিতে হবে।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সহসাই ফিরছেন না মৌসুমী"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:49:54.588140"
    },
    {
        "url": "https://mzamin.com/news.php?news=127744",
        "title": "ধর্মীয় ভাবগাম্ভীর্যের মধ্যদিয়ে মালয়েশিয়ায় ঈদে মিলাদুন্নবী উদযাপিত",
        "image_urls": "https://mzamin.com/uploads/news/main/127744_mls.webp",
        "content": "বিশ্বের বহু দেশের মতো মালয়েশিয়াতেও ধর্মীয় ভাবগাম্ভীর্যের মধ্যদিয়ে উদযাপিত হয়েছে মহানবী হযরত মুহাম্মদের (সা.) জন্মদিন পবিত্র ঈদে মিলাদুন্নবী। মালয়েশিয়ায় এ দিবসটিকে বলা হয় ‘মওলিদুর রাসুল’ অর্থাৎ নবীর জন্মদিন। দিবসটি উপলক্ষে বিভিন্ন অনুষ্ঠানের মধ্যদিয়ে মহানবী হযরত মুহাম্মদের (সা.) প্রতি ভালোবাসা প্রকাশ করেছে নানা ধর্ম বর্ণের অধ্যুষিত দেশটির মুসলিমরা।\nপবিত্র ঈদে মিলাদুন্নবী (সা.) উপলক্ষে স্থানীয় সময় সোমবার (১৬ সেপ্টেম্বর) সকাল ১০ টায় পুত্রাজায়া আন্তর্জাতিক কনভেনশন সেন্টারে সমাবেশ আয়োজন করা হয়।\n'আল-ফালাহ পেমাকু মালয়েশিয়া মাদানী', শীর্ষক এই সমাবেশে মালয়েশিয়ার রাজা সুলতান ইব্রাহিম এবং মহামান্য রাণী রাজা জরিথ সোফিয়া অংশ নেন। এসময় প্রধানমন্ত্রী দাতুক সেরি আনোয়ার ইব্রাহিম ও তার স্ত্রী দাতিন সেরি ড. ওয়ান আজিজাহ ও  প্রধানমন্ত্রীর দপ্তরের মন্ত্রী (ধর্ম বিষয়ক) দাতুক ডঃ মোহাম্মদ নাঈম মোক্তারও সমাবেশে অংশ নেন।\nসমাবেশে সমাজে ঐক্য গড়ে তুলতে নবী মুহাম্মদ (সা.) এর পথ অনুসরণ করার জন্য দেশবাসীর প্রতি আহ্বান জানিয়েছেন রাজা সুলতান ইব্রাহিম। সমাবেশে উপস্থিত হাজার হাজার মানুষের উদ্দেশে তিনি বলেন, ইসলামি আইন এবং মহানবী হযরত মুহাম্মদের (সা.) মহৎ মূল্যবোধ ও আদর্শ মেনে চললে মালয়েশিয়া সত্যিকার অর্থে সাফল্যের শিখরে পৌঁছাবে।\nতিনি আরও বলেন, জাতি ও ধর্ম নির্বিশেষে পারস্পরিক স্নেহ ও শ্রদ্ধা জাগ্রত করার ক্ষেত্রে মহানবী (সা.) এর কর্মপদ্ধতি অনুকরণীয়। সকল উম্মাহকে মহানবী (স.) এর শিক্ষাকে সমুন্নত রাখতে হবে। যাতে মানবতার মূল্যবোধকে প্রতিফলিত করে দেশকে এমন একটি সম্প্রীতিপূর্ণ ও সমৃদ্ধ সমাজে পরিণত করা যায়।\nপ্রধানমন্ত্রীর ধর্ম বিষয়ক দফতরের তত্ত্বাবধানে আয়োজিত সমাবেশ স্থলে হাজারো কণ্ঠে ধ্বনিত হচ্ছিল নবীর দরুদ ও সালাম। এতে অংশ নেয় বিভিন্ন সরকারি ও বেসরকারি সংস্থার প্রতিনিধিত্বকারী ১৩১টি দল। সব মিলে ৬ হাজার মানুষ এতে অংশ নিয়েছিলেন। ঈদে মিলাদুন্নবী উপলক্ষে সরকারি ছুটি থাকায় এদিন মসজিদ মাদ্রাসা ও স্কুল কলেজ, বিশ্ববিদ্যালয়ের শিক্ষক ও শিক্ষার্থীরাও সমাবেশে অংশ নেন। অনুষ্ঠানে জাতীয় মওলিদুর রাসুল পুরস্কার প্রদান করেন রাজা সুলতান ইব্রাহিম।\nপুত্রাজায়ার পাশাপাশি রাজ্য পর্যায়ে সারওয়াক, জোহর, মেলাকা, নেগেরি সেম্বিলান, তেরেঙ্গানু, পেরাক, কেদাহ, পাহাং, সেলাঙ্গর ও পেনাংয়েও ঈদে মিলাদুন্নবী উদযাপিত হয়েছে। এসব রাজ্যে নবীর স্মরণে সভা-সমাবেশ ও হয়েছে। যাতে অংশ নেন হাজার হাজার মানুষ।\nকুয়ালালামপুরের তুয়াঙ্কু মিজান মিলিটারি হাসপাতালে চিকিৎসারত ফিলিস্তিনি জনগণের সুস্থতা ও আরোগ্য লাভে এবং মুসলিম উম্মাহর শান্তি সমৃদ্ধি কামনা করে মোনাজাত করা হয়।\nএদিকে মালেশিয়াস্থ বাংলাদেশ হাইকমিশন ধর্মীয় ভাবগাম্ভীর্যের মধ্যদিয়ে পালন করেছে পবিত্র ঈদে মিলাদুন্নবী। হাইকমিশন চত্বরের চ্যান্সারিতে  জাতীয় পতাকা উত্তোলনের মধ্য দিয়ে দিবসটি পালন শুরু হয়। পরে বিকেলে দিবসটি উপলক্ষে আলোচনা সভা ও বিশেষ দোয়া অনুষ্ঠিত হয়।  হাইকমিশনার এইচ.ই. মোঃ শামীম আহসান তার বক্তব্যে মানবজাতির জন্য মহানবী হজরত মুহাম্মদ (সা.)-এর গৌরবময় জীবন ও অমূল্য অবদান তুলে ধরেন।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ধর্মীয় ভাবগাম্ভীর্যের মধ্যদিয়ে মালয়েশিয়ায় ঈদে মিলাদুন্নবী উদযাপিত"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-17T11:28:00",
        "updated_date": "13:50:00",
        "source": "দৈনিক মানবজমিন",
        "last_scraped": "2024-11-06T17:50:08.566515"
    },
    {
        "url": "https://mzamin.com/news.php?news=132495",
        "title": "হাইড্রোজেন বোমায় কলকাতা বিমানবন্দর উড়িয়ে দেওয়ার হুমকি!",
        "image_urls": "https://mzamin.com/uploads/news/main/132495_biman.webp",
        "content": "সোমবার সকাল। দিনের ব্যস্ত সময়ে ঘড়ির কাঁটায় তখন ১০টা বেজে ৫৫ মিনিট। আচমকাই কলকাতা বিমানবন্দরে এয়ার ইন্ডিয়ার সিকিউরিটি চেকিংয়ের ই-পোর্টালের ফোনটি বেজে ওঠে। অপরপ্রান্ত থেকে জানানো হয়, আর কিছুক্ষণের মধ্যেই মাঝআকাশ থেকে একটি বিমান হাইজ্যাক করা হবে। এপ্রান্ত থেকে কিছু বলার আগেই কেটে যায় ফোন। ঠিক দুমিনিটের মাথায় ফের ফোন বেজে ওঠে। জানানো হয়, বিমানবন্দরে বিমানে হাইড্রোজেন বোমা রাখা রয়েছে। যেকোনও সময় ঘটবে বিস্ফোরণ। এই ফোন ঘিরে স্বাভাবিকভাবেই প্রবল আতঙ্ক ছড়ায়। কলকাতা বিমানবন্দর কর্তৃপক্ষের কাছে খবর পৌঁছতেই তড়িঘড়ি ব্যবস্থা শুরু হয় বৈঠক। বিমানবন্দরে জারি করা হয় হাইএলার্ট। বিমানবন্দর কর্তৃপক্ষ সেন্ট্রাল ইন্ডাস্ট্রিয়াল সিকিউরিটি ফোর্স এবং পুলিশের উচ্চপদস্থ  কর্মকর্তাদের নিয়ে বৈঠক শুরু হয়।  দীর্ঘ সময় প্রায় দু ঘন্টা ধরে চলে বৈঠক। পরবর্তী সময় এয়ারপোর্ট অথরিটি লিখিতভাবে অভিযোগ জানায় নেতাজি সুভাষ চন্দ্র আন্তর্জাতিক বিমানবন্দর থানায়। পুলিশ তদন্ত করে দেখছে কোন নাম্বার থেকে ফোনটি এসেছিল। কেন এই ধরনের ফোন করা হয়েছিল সমস্ত বিষয় তদন্তে নেমেছে নেতাজি সুভাষচন্দ্র আন্তর্জাতিক বিমানবন্দর থানা। এই ঘটনার পর বিমানবন্দর কর্তৃপক্ষ নিরাপত্তা ব্যবস্থায় আরও কড়াকড়ি আনার কথা ভাবছে। বিষয়টি নিয়ে উদ্বেগ বেড়েছে এবং নিরাপত্তা নিয়ে সাধারণ মানুষের মধ্যে আলোচনা শুরু হয়েছে। সাম্প্রতিক সময়ে এই ধরনের বোমাতঙ্কের খবরে ভারতীয় উড়ান সংস্থাগুলির রীতিমতো নাজেহাল দশা। এর জেরে চলতি বছরের শুধুমাত্র অক্টোবরেই অন্তত ২০টি বিমানের পরিষেবা ব্যাহত হয়েছে। সব ক্ষেত্রেই ভুয়া হুমকি পেয়েছে সংশ্লিষ্ট বিমানবন্দর বা উড়ান সংস্থা। তবে এগুলিকে হালকা ভাবে নিতে নারাজ বেসামরিক বিমান পরিবহণ মন্ত্রক। যাত্রীবোঝাই বিমান উড়িয়ে দেওয়ার হুমকি পেলে উড়ান সংস্থার কী কী করণীয়? কোন কোন পদক্ষেপ নিতে হবে বিমানবন্দর কর্তৃপক্ষকে? ইতিমধ্যেই এই সংক্রান্ত সুনির্দিষ্ট নির্দেশিকা জারি করেছেন বেসামরিক বিমান পরিবহণ মন্ত্রকের ডিরেক্টর জেনারেল। অন্য দিকে সাম্প্রতিক ঘটনাগুলির যোগসূত্র খুঁজে পেতে তদন্তে নেমেছে পুলিশ।",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "হাইড্রোজেন বোমায় কলকাতা বিমানবন্দর উড়িয়ে দেওয়ার হুমকি!"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-21T17:19:00",
        "updated_date": "00:01:00",
        "source": "দৈনিক মানবজমিন",
        "last_scraped": "2024-11-06T17:50:22.204568"
    },
    {
        "url": "https://mzamin.com/news.php?news=134374",
        "title": " দ্রুত নির্বাচনের পরিবেশ তৈরি করুন",
        "image_urls": "https://mzamin.com/uploads/news/main/134374_2.webp",
        "content": "অতিদ্রুত নির্বাচনের পরিবেশ তৈরি করতে অন্তর্বর্তীকালীন সরকারের প্রতি আহ্বান জানিয়েছেন বিএনপির মহাসচিব মির্জা ফখরুল ইসলাম আলমগীর। রোববার রাজধানীর রমনার ইঞ্জিনিয়ার্স ইনস্টিটিউশন মিলনায়তনে ঢাকা মহানগর দক্ষিণ বিএনপির উদ্যোগে অবিভক্ত ঢাকা সিটি করপোরেশনের মেয়র সাদেক হোসেন খোকার পঞ্চম মৃত্যুবার্ষিকী উপলক্ষে এক আলোচনা সভায় তিনি এ আহ্বান জানান।\nকারও নাম উল্লেখ না করে বিএনপি মহাসচিব বলেন, আজকে একজন উপদেষ্টা একটা মন্তব্য করেছেন, যেটা আমরা তার কাছ থেকে আশা করেনি। তিনি বলেছেন, রাজনীতিবিদরা ক্ষমতায় যাওয়ার জন্য উসখুস করছে। এটা খুব দুর্ভাগ্যজনক কথা। আমরা আশা করি না, এই মাপের মানুষ এ ধরনের কথা বলবেন। তিনি এ ধরনের মন্তব্য করবেন। আমরা রাজনীতিবিদরা ক্ষমতায় যাওয়ার জন্য উসখুস করি না। আমরা বাংলাদেশকে হাসিনা (শেখ হাসিনা) মুক্ত করার জন্য কাজ করেছি, জীবন দিয়েছি, প্রাণ দিয়েছি- এখন গণতন্ত্রকে প্রতিষ্ঠিত করবার জন্য আমরা কাজ করছি। \nতিনি বলেন, আবারও বলছি- অতিদ্রুত নির্বাচনের পরিবেশ সৃষ্টি করুন। জঞ্জাল যা আছে তা সাফ করে ফেলুন। দায়িত্বটা আপনাদের উপরে দেয়া হয়েছে। আমরা সহযোগিতা করছি, আপনারাও করুন। তিনি বলেন, আমরা তো ক্ষমতায় যেতেই চাই। সেজন্যই তো রাজনৈতিক দল করি। নির্বাচন করব, ক্ষমতায় যাব। এটার জন্য তো আমরা রাজনীতি করছি, তাই না। সেখানে এধরনের কথা বললে সঠিক হবে না।  \nমির্জা ফখরুল বলেন, আজকে বিএনপি নয় শুধু, বাংলাদেশই সঙ্কট অতিক্রম করতে পারেনি। হাসিনা গেছেন। হাসিনা যাওয়াতে বিদেশে সবচেয়ে বেশি আনন্দ হয়েছে। আমরা ভয়াবহ একটা দানবের হাত থেকে মুক্ত হয়েছি। কিন্তু এখনো কিন্তু স্বস্তি নেই। কোথায় যেনো আটকে আছি। আটকে আছি এখানেই যে, আমাদের জনগণের সরকার এখনো প্রতিষ্ঠা হয় নাই। আছে একটা সরকার (অন্তর্বর্তী সরকার) যাকে আমরা সমর্থন দিয়েছি।     \nফখরুল বলেন, খুব পরিষ্কার কথা, আবারও চক্রান্ত করে বিএনপিকে বাদ দিয়ে কিছু করার চেষ্টা করবেন না। এটা বাংলাদেশের মানুষ কখনো মেনে নেবে না। একবার মাইনাস টু করার চেষ্টা করা হয়েছে। আবারও ওই রাস্তায় যাওয়ার কথা কেউ চিন্তা করবেন না।\nদক্ষিণের আহ্বায়ক রফিকুল আলম মজনুর সভাপতিত্বে এবং সদস্য সচিব তানভীর আহমেদ রবিনের সঞ্চালনায় সভায় আরও বক্তব্য রাখেন বিএনপির স্থায়ী কমটির সদস্য মির্জা আব্বাস, চেয়ারপারসনের উপদেষ্টা আবদুস সালাম, সাদেক হোসেন খোকার ছেলে ও বিএনপির আন্তর্জাতিক বিষয়ক কমিটির সদস্য ইশরাক হোসেন প্রমুখ। \n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " দ্রুত নির্বাচনের পরিবেশ তৈরি করুন"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-03T20:16:00",
        "updated_date": "10:41:00",
        "source": "দৈনিক মানবজমিন",
        "last_scraped": "2024-11-06T17:50:35.394681"
    },
    {
        "url": "https://mzamin.com/news.php?news=113945",
        "title": "তিন শরিকের মধ্যে লোকসভার স্পিকার পদ নিয়ে টানাপড়েন, পরিস্থিতি বেশ জটিল",
        "image_urls": "https://mzamin.com/uploads/news/main/113945_lok-shova.webp",
        "content": "টানা তৃতীয়বার ভারতের প্রধানমন্ত্রী পদে শপথ নিয়েছেন নরেন্দ্র মোদি। তাঁর সঙ্গে, আরও ৭১ জন মন্ত্রীও শপথ নিয়েছেন। মন্ত্রীদের মন্ত্রকও বণ্টন করা হয়ে গেছে। এর মধ্যে বড় হয়ে দাঁড়াচ্ছে লোকসভার অধ্যক্ষ কে হবে, সেই প্রশ্ন। ওম বিড়লা তাঁর পদে বহাল থাকবেন, নাকি তাঁর জায়গায় অন্য কেউ আসবেন? সেটাই এখন লাখ টাকার প্রশ্ন। তৃতীয় এনডিএ সরকারে যে দুই শরিক দল নীতীশ কুমারের জেডিইউ ও চন্দ্রবাবু নাইডুর তেলুগু দেশম পার্টির গুরুত্বপূর্ণ ভূমিকা রয়েছে, তাদেরও সেই অর্থে খুব গুরুত্বপূর্ণ কোনও মন্ত্রক দেওয়া হয়নি। তবে এই দুই দলই একাধিক গুরুত্বপূর্ণ মন্ত্রকের পাশাপাশি নরেন্দ্র মোদি-অমিত শাহদের কাছ থেকে লোকসভার স্পিকার পদটিও চেয়েছিল বলে সূত্রের দাবি। একই দাবি ছিল লোক জনশক্তি পার্টির (রামবিলাস) চিরাগ পাসোয়ানেরও। এখন রাজনৈতিক মহলের প্রশ্ন, শরিক দলগুলির কারও হাতে লোকসভার স্পিকার পদটি কি ছাড়বে বিজেপি শিবির? আসলে কেন্দ্রে যে দল ক্ষমতায়, তাদের প্রতিনিধিই স্পিকার হবেন। এ এক অলিখিত নিয়ম। কিন্তু এবার কি সেই নিয়ম বজায় থাকবে? পরিস্থিতি যে বেশ জটিল।\nসূত্রের খবর, লোকসভার নয়া অধ্যক্ষ কে হবেন, তা ঠিক হতে পারে ২০ জুন। তবে সূত্রের দাবি, যদি লোকসভা অধিবেশন ১৮ জুন শুরু হয়, ২২ জুন অধিবেশনে ভাষণ দিতে পারেন প্রেসিডেন্ট দ্রৌপদী মুর্মু। তিনিই প্রোটেম স্পিকার বা অস্থায়ী অধ্যক্ষকে শপথবাক্য পাঠ করাবেন। নতুন লোকসভা গঠনের পর বিরোধী দলনেতা নির্বাচন, কোন নেতা কোন স্থানে বসবেন, এর মতো অনেক ধরনের সংসদীয় কাজ বাকি থাকে। তবে তার আগে প্রোটেম স্পিকার নির্বাচন করা হয়। এইবার, প্রোটেম স্পিকার হওয়ার বিষয়ে এগিয়ে আছেন আটবারের সাংসদ তথা কেরল প্রদেশ কংগ্রেস কমিটির কার্যকরী-সভাপতি কোডিকুনিল সুরেশ। তবে, এই মুহূর্তে জল্পনা জারি রয়েছে, কে ১৮তম লোকসভার অধ্যক্ষ হবেন, তাই নিয়ে। \nঅদূর ভবিষ্যতের সম্ভাব্য রাজনৈতিক জটিলতার কথা মাথায় রেখে লোকসভার স্পিকার পদ হাতছাড়া করতে নারাজ বিজেপি। এই মর্মেই লোকসভার স্পিকার পদে বিজেপির শীর্ষ স্তরের নেতাদের পছন্দ দলের সাংসদ, অন্ধ্রপ্রদেশ বিজেপির সভানেত্রী দগ্গুবতী পুরন্দেশ্বরীকে। বিজেপির একটি সূত্রের দাবি, লড়াকু নেত্রী পুরন্দেশ্বরীর হাতে লোকসভার স্পিকার পদ থাকলে দু’টি সুবিধা পেতে পারে তারা। প্রথমত, সংসদীয় অলিন্দে শেষ কথা বলার ব্যক্তিটি তাদের শিবিরেই থাকবেন। দ্বিতীয়ত, পুরন্দেশ্বরী বনাম এন চন্দ্রবাবু নাইডুর লড়াই বহু পুরোনো। তেলুগু দেশম পার্টির প্রতিষ্ঠাতা অন্ধ্রপ্রদেশের প্রাক্তন মুখ্যমন্ত্রী প্রয়াত চলচ্চিত্রাভিনেতা এনটি রামারাওয়ের মেয়ে পুরন্দেশ্বরী ২০২৩ থেকেই রাজ্য বিজেপি সভানেত্রী। \nএনডিএ-তে বিজেপির পরই সবচেয়ে বেশি সাংসদ টিডিপির। যা অনেককেই ১৯৯৯ সালের কথা মনে করিয়ে দিচ্ছে। সেবার অটলবিহারী বাজপেয়ী সরকারের পতন হয়েছিল মাত্র একটি ভোটের জন্য। সেই নির্ণায়ক ভোট দিয়েছিলেন ওড়িশার কংগ্রেস সাংসদ গিরিধর গামাং। অথচ কয়েকদিন আগেই তিনি ওড়িশার মুখ্যমন্ত্রী পদে শপথ নিয়েছিলেন। তবু তাঁকে ভোট দিতে দিয়েছিলেন তৎকালীন স্পিকার টিডিপির বালাযোগী। সেদিন তাঁর সিদ্ধান্তের কারণেই পতন হয়েছিল বাজপেয়ী সরকারের। এই বালাযোগীকে স্পিকার করা হয়েছিল চন্দ্রবাবু নাইডুর প্রস্তাবে। পঁচিশ বছর পরে ফের সেই টিডিপিই স্পিকারের পদে নিজেদের প্রার্থীকে নিয়োগ করতে চাইছে। সেই চন্দ্রবাবু, সেই বিজেপি। ইতিহাসের পুনরাবৃত্তি বোধহয় এভাবেই হয়।",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "তিন শরিকের মধ্যে লোকসভার স্পিকার পদ নিয়ে টানাপড়েন",
            " পরিস্থিতি বেশ জটিল"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-06-11T18:13:00",
        "updated_date": "09:45:00",
        "source": "দৈনিক মানবজমিন",
        "last_scraped": "2024-11-06T17:50:48.707659"
    },
    {
        "url": "https://mzamin.com/news.php?news=132942",
        "title": "রাজনৈতিক নিষেধাজ্ঞা বনাম রাজনৈতিক দর্শন: বাংলাদেশে ছাত্রলীগ নিষিদ্ধ হওয়ার পরিপ্রেক্ষিত",
        "image_urls": "https://mzamin.com/uploads/news/main/132942_Untitled-4.webp",
        "content": "বাংলাদেশের অন্তর্বর্তীকালীন সরকার সম্প্রতি বাংলাদেশ ছাত্রলীগকে নিষিদ্ধ করার ঘোষণা দিয়েছে। দেশের একটি ছাত্র সংগঠন হিসেবে ছাত্রলীগের এই নিষিদ্ধকরণ নিঃসন্দেহে বাংলাদেশি রাজনীতিতে এক উল্লেখযোগ্য মাইলফলক। তবে প্রশ্ন থেকে যায় রাজনৈতিক সংগঠন নিষিদ্ধ করলেই কি এর আদর্শ ও দর্শনকে মুছে ফেলা সম্ভব? ইতিহাস আমাদের বলে যে একটি সংগঠন নিষিদ্ধ করা মানেই তার আদর্শ বিলুপ্ত করা যায় না। বরং অনেক ক্ষেত্রে তা আরও দৃঢ়ভাবে প্রতিষ্ঠিত হতে পারে।\nবাংলাদেশ ছাত্রলীগ প্রতিষ্ঠিত হয়েছিল ১৯৪৮ সালে, যা বাঙালি জাতীয়তাবাদী আন্দোলনের অন্যতম চালিকাশক্তি হিসেবে কাজ করেছে। ভাষা আন্দোলন, শিক্ষা আন্দোলন, ৬৯-এর গণ-অভ্যুত্থান, এবং স্বাধীনতা সংগ্রামে ছাত্রলীগের ভূমিকা ছিল অত্যন্ত গুরুত্বপূর্ণ। ঐতিহাসিকভাবে ছাত্রলীগ প্রমাণ করেছিল  যে, রাজনৈতিক মুক্তি এবং স্বাধীনতার জন্য ছাত্ররাজনীতি একটি গুরুত্বপূর্ণ হাতিয়ার হতে পারে।\nযদিও ছাত্রলীগের শুরুটা বাঙালি জাতীয়তাবাদী এবং গণতান্ত্রিক আদর্শকে ধারণ করে, সময়ের সাথে সাথে তাদের কর্মকাণ্ড নিয়ে বিভিন্ন বিতর্ক সৃষ্টি হয়েছে। সাম্প্রতিক বছরগুলোতে ছাত্রলীগের অনেক নেতাকর্মী জড়িত হয়েছে সহিংসতা, চাঁদাবাজি, দুর্নীতি, এবং ক্যাম্পাসের অভ্যন্তরে ক্ষমতার অপব্যবহারসহ বিভিন্ন অপকর্মে। বিশ্ববিদ্যালয়গুলোর হলগুলোতে তাদের দখলদারিত্ব, বিরোধীদের ওপর হামলা, পরীক্ষার্থীদের নকল সরবরাহ, এবং সাধারণ শিক্ষার্থীদের উপর চাপ সৃষ্টি করার অভিযোগ দীর্ঘদিন ধরেই রয়েছে। ফ্যাসিবাদী শাসনের অন্যতম চালিকা শক্তি হিসাবেও কাজ করেছে । হত্যা , গুম , খুন এমনকি ধর্ষনের সাথে এই সংগঠনের সদস্যরা জড়িত ছিল বলে অভিযোগ রয়েছে।\n২০১৮ এবং ২০২৪  সালে কোটা সংস্কার আন্দোলন এবং নিরাপদ সড়কের দাবিতে শিক্ষার্থীদের আন্দোলনের সময় ছাত্রলীগের অনেক সদস্য সহিংস আক্রমণে অংশ নেয়, যা জনমনে বিরূপ প্রতিক্রিয়া সৃষ্টি করে। এ ছাড়া ঢাকা বিশ্ববিদ্যালয় এবং অন্যান্য বিশ্ববিদ্যালয়গুলোতে ছাত্রলীগের নিয়ন্ত্রণ প্রতিষ্ঠার চেষ্টায় প্রতিপক্ষ ছাত্র সংগঠনগুলোর ওপর নিয়মিত আক্রমণ ও নির্যাতনের অভিযোগও উঠেছে। এইসব কর্মকাণ্ড ছাত্রলীগের সুনামকে দারুণভাবে ক্ষুণ্ন করেছে এবং দেশের ছাত্ররাজনীতি একটি অস্থিরতার মধ্যে পড়েছে।\nঅন্তর্বর্তীকালীন সরকার ছাত্রলীগকে নিষিদ্ধ করার সিদ্ধান্ত নিয়েছে মূলত এর সহিংসতা ও অনৈতিক কর্মকাণ্ডের কারণে। এই পদক্ষেপের মাধ্যমে সরকার ক্যাম্পাসে শান্তি ফেরানোর চেষ্টা করছে বলে ধারণা করা যেতে পারে। তবে রাজনৈতিক সংগঠন নিষিদ্ধ করার পেছনে একটি বড় প্রশ্ন হলো এর কি সত্যিই কার্যকর প্রভাব থাকবে? একদিকে, এ ধরনের নিষেধাজ্ঞা সাময়িকভাবে রাজনৈতিক সহিংসতা ও অস্থিরতা কমাতে পারে কিন্তু এর দীর্ঘমেয়াদী প্রভাব সম্পর্কে নিশ্চিত হওয়া কঠিন।\nইতিহাসে দেখা যায়  রাজনৈতিক দল বা সংগঠন নিষিদ্ধ করলেই তার দর্শন বিলুপ্ত হয়ে যায় না। বরং নিষিদ্ধকরণ অনেক সময় সেই সংগঠনের প্রতি জনসমর্থন বাড়ায় এবং তারা আরও গোপনে বা বিকল্প পথে তাদের কার্যক্রম চালাতে শুরু করে। উদাহরণস্বরূপ, পাকিস্তানের শাসনামলে আওয়ামী লীগসহ অনেক দলকেই  নিষিদ্ধ করা হয়েছিল  কিন্তু সেই নিষেধাজ্ঞা বাঙালিদের মধ্যে জাতীয়তাবাদী চেতনার প্রসারকে থামাতে পারেনি। বরং আওয়ামী লীগে, ন্যাপ , কমিউনিস্ট পার্টিসহ এর নেতৃত্বে বাংলাদেশের স্বাধীনতা আন্দোলন আরও তীব্র হয়েছিল।\nএখন গুরুত্বপূর্ণ  বিষয় হলো ছাত্রলীগকে সম্পূর্ণ নিষিদ্ধ করা উচিত নাকি তাদের কার্যক্রম সীমিত করা উচিত? একটি রাজনৈতিক সংগঠনকে নিষিদ্ধ করার মানে তাকে রাজনৈতিক প্রক্রিয়া থেকে পুরোপুরি বাদ দেওয়া যা গণতান্ত্রিক সংস্কৃতির সঙ্গে সামঞ্জস্যপূর্ণ নয়। একটি উন্নত গণতান্ত্রিক সমাজে রাজনৈতিক সংগঠনগুলোকে সংশোধন করার সুযোগ দেওয়া উচিত , যেখানে তাদের অপকর্মের জন্য শাস্তি দেওয়া হবে, কিন্তু তাদের আদর্শিক কর্মকাণ্ড বন্ধ করা হবে না।\nএক্ষেত্রে সীমিতকরণ হতে পারে একটি বিকল্প পথ। সরকার ছাত্রলীগের কার্যক্রমে নির্দিষ্ট সীমারেখা আরোপ করতে পারে, যেমন তাদের সহিংস কর্মকাণ্ডের উপর নজরদারি বাড়ানো এবং বিশ্ববিদ্যালয় ক্যাম্পাসে শক্তি প্রয়োগের সুযোগ কমানো। আইন প্রণয়নের মাধ্যমে ছাত্র সংগঠনগুলোর কার্যক্রমে সুনির্দিষ্ট বিধি-বিধান আরোপ করে তাদের নিয়ন্ত্রণ করা যেতে পারে। এভাবে, ছাত্ররাজনীতিকে পুরোপুরি নিষিদ্ধ না করে তাদের কার্যক্রম একটি নিয়মের মধ্যে সীমিত রাখা সম্ভব হতে পারে।\nছাত্ররাজনীতি বাংলাদেশের ইতিহাসে বরাবরই গুরুত্বপূর্ণ ভূমিকা পালন করেছে। তবে সাম্প্রতিক বছরগুলোতে এর অবক্ষয় এবং অপব্যবহার ছাত্ররাজনীতির ওপর মানুষের আস্থা কমিয়েছে। ছাত্রলীগকে নিষিদ্ধ করা বা তাদের কার্যক্রম সীমিত করার সিদ্ধান্ত নতুন রাজনৈতিক প্রেক্ষাপট তৈরি করতে পারে। তবে সবচেয়ে গুরুত্বপূর্ণ প্রশ্ন হলো বাংলাদেশ কি ছাত্ররাজনীতির একটি সুস্থ সংস্কৃতি তৈরি করতে সক্ষম হবে?\nনিষেধাজ্ঞা বা সীমাবদ্ধতা আরোপের পাশাপাশি প্রয়োজন একটি সাংগঠনিক সংস্কার, যেখানে ছাত্র সংগঠনগুলোকে তাদের মূল আদর্শিক ভূমিকার দিকে ফিরিয়ে নিয়ে আসা হবে। ছাত্র সংগঠনগুলোর কাজ হওয়া উচিত শিক্ষার্থীদের স্বার্থ রক্ষা করা এবং সামাজিক-রাজনৈতিক আন্দোলনে নৈতিক ও প্রগতিশীল ভূমিকা রাখা, যা অনেক ক্ষেত্রে হারিয়ে গিয়েছে।\nছাত্রলীগের নিষিদ্ধকরণ বাংলাদেশের ছাত্ররাজনীতিতে এক গুরুত্বপূর্ণ মোড় নিয়ে এসেছে। কিন্তু একটি সংগঠন নিষিদ্ধ করলেই তার রাজনৈতিক দর্শন বিলুপ্ত হবে না। রাজনৈতিক দর্শন মানুষের মনের গভীরে প্রোথিত থাকে এবং তা আইন দিয়ে থামানো যায় না। বরং এটি আরও গভীরে শিকড় গেড়ে বসতে পারে। ছাত্রলীগের মতো একটি সংগঠনকে সম্পূর্ণ নিষিদ্ধ না করে তাদের কার্যক্রম সীমিত করার মাধ্যমে ছাত্ররাজনীতির এক নতুন সংস্কৃতি গড়ে তোলার উদ্যোগ নেওয়া যেতে পারে। এতে শিক্ষার্থীরা একটি সুস্থ, দায়িত্বশীল রাজনীতির পথে ফিরতে পারে, যা দেশের গণতান্ত্রিক ভবিষ্যৎকে শক্তিশালী করবে।\nকবি, গবেষক \nপ্যারিস, ২৪ অক্টোবর ২০২৪ \nabuzubier4001@gmail.com",
        "author": "আবু জুবায়ের",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "রাজনৈতিক নিষেধাজ্ঞা বনাম রাজনৈতিক দর্শন: বাংলাদেশে ছাত্রলীগ নিষিদ্ধ হওয়ার পরিপ্রেক্ষিত"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-24T18:12:00",
        "updated_date": "00:01:00",
        "source": "দৈনিক মানবজমিন",
        "last_scraped": "2024-11-06T17:51:02.633882"
    },
    {
        "url": "https://mzamin.com/news.php?news=134517",
        "title": "প্রতিবন্ধীদের সঙ্গে সময় কাটালেন নেদারল্যান্ডস দূতাবাসের রাষ্ট্রদূত",
        "image_urls": "https://mzamin.com/uploads/news/main/134517_d3.webp",
        "content": "মানিকগঞ্জে প্রতিবন্ধীদের প্রতিষ্ঠান ডিসঅ্যাবল্ড রিহেবিলিটেশন অ্যান্ড রিসার্চ এসোসিয়েশন (ডিআরআরএ) ও নিকেতন ফাউন্ডেশনের ২৫ বছর উৎসব অনুষ্ঠানে ঘুরে গেলেন নেদারল্যান্ডসের দূতাবাসের রাষ্ট্রদূত অ্যান্ড্রে কার্সটেন্স। সোমবার সকাল থেকে টানা চার ঘণ্টা প্রতিবন্ধী শিশুদের সঙ্গে সময় কাটালেন তিনি। \nএ সময় দেশি-বিদেশি অতিথিরা প্রতিবন্ধী শিশুদের পারফরমেন্স দেখে করতালি দিয়ে তাদের অভিবাদন জানান। তাছাড়া নেদারল্যান্ডসের দূতাবাসের রাষ্ট্রদূত প্রতিবন্ধীদের উন্নয়নের পাশাপাশি যেখানে ফিজিওথেরাপি, সেন্সরি থেরাপি, বিশেষ শিক্ষা এবং কাঠের তৈরি প্রক্রিয়া ঘুরে দেখেন।  নেদারল্যান্ডসের দূতাবাসের রাষ্ট্রদূত তার বক্তব্যে আন্তর্জাতিক সহযোগিতা এবং উন্নয়নের উপর আলোকপাত করেন, তিনি টেকসই সমাধান তৈরিতে সহযোগিতার গুরুত্ব তুলে ধরেন।\nনিকেতন ফাউন্ডেশনের সাধারণ সম্পাদক অ্যান্টোইনেট থার্মোসুইজেন বলেন, বাংলাদেশ ঋতু বৈচিত্র্যের দেশ। আমরা এখানে দীর্ঘ বছর ধরে কাজ করছি। পুনর্বাসন, শারীরিক প্রতিবন্ধকতা সেবা এবং মানসিক বিকাশের লক্ষ্যে প্রতিনিয়ত কাজ করে যাচ্ছি। আমরা চেষ্টা করছি টেকসই সমাধান তৈরি করতে।\nডিআরআরএ-এর প্রতিষ্ঠাতা ও নির্বাহী পরিচালক ফরিদা ইয়াসমিন তাদের বক্তব্যে গত আড়াই দশকে সংগঠনগুলোর অসাধারণ যাত্রা এবং গুরুত্বপূর্ণ মাইলফলকগুলোকে স্মরণ করেন। ডিআরআরএ এবং নিকেতন ফাউন্ডেশন, নেদারল্যান্ডস সঙ্গে ২৫ বছরের অংশীদারিত্ব অনুষ্ঠানে  মানিকগঞ্জের ঘিওর উপজেলার পুটিয়াজানি এলাকায়  অন্যান্যের মধ্যে উপস্থিত ছিলেন জেলা প্রশাসক ড. মনোয়ার হোসেন মোল্লা, ঘিওর উপজেলা নির্বাহী কর্মকর্তা মো. আমিনুল ইসলাম, উপজেলা সহকারী কমিশনার (ভূমি) নুরজাহান আক্তার সাথী। \n ",
        "author": "স্টাফ রিপোর্টার, মানিকগঞ্জ থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "প্রতিবন্ধীদের সঙ্গে সময় কাটালেন নেদারল্যান্ডস দূতাবাসের রাষ্ট্রদূত"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:51:14.385426"
    },
    {
        "url": "https://mzamin.com/news.php?news=133344",
        "title": "  শহীদ পরিবারের কমপক্ষে একজনকে সরকারি চাকুরি দিতে হবে: জামায়াতের আমীর",
        "image_urls": "https://mzamin.com/uploads/news/main/133344_1.webp",
        "content": "আগস্ট বিপ্লবের শহীদ পরিবারের কমপক্ষে একজন সদস্যকে সরকারি চাকুরি দিতে হবে বলে মন্তব্য করেছেন বাংলাদেশ জামায়াতে ইসলামীর আমীর ডা. শফিকুর রহমান।\nরোববার রাজধানীর বাংলাদেশ চীন মৈত্রী সম্মেলন কেন্দ্রে ঢাকা মহানগর উত্তর জামায়াতের উদ্যোগে শহীদ পরিবারের গর্বিত সদস্যদের সঙ্গে মতবিনিময় সভা, প্রামাণ্য চিত্র প্রদর্শনী অনুষ্ঠানে তিনি এ মন্তব্য করেন। ৩টি অধিবেশনে অনুষ্ঠানের আয়োজন করা হয়। সকাল ১০টায় শুরু হয়ে দেড়টা পর্যন্ত শহীদ পরিবার, জাতীয় নেতৃবৃন্দ বক্তব্য রাখেন। দেড়টা থেকে প্রামাণ্য চিত্র প্রদর্শনী উদ্বোধন এবং ৩টা থেকে সাংস্কৃতিক অনুষ্ঠান অনুষ্ঠিত হয়। \nশফিকুর রহমান বলেন, দেশ ও জাতির জন্য তাদের এই আত্মত্যাগের কথা কোনোভাবেই মুছে ফেলা যাবে না। তাই রাষ্ট্রীয়ভাবে তাদের জন্য যথাযথ সম্মানের ব্যবস্থা করতে হবে। ২৮শে অক্টোবর থেকে শুরু করে ৫ই আগস্টের বিপ্লব পর্যন্ত সকল শহীদদের অবদানের কথা জাতীয় পাঠপুস্তকের পাঠ্যসূচিতে অন্তর্ভুক্ত করতে করতে হবে। নতুন প্রজন্মকে জানাতে হবে তাদের অবদান ও বীরত্বগাঁথা। দেশের স্বাধীনতা- সার্বভৌমত্ব সুরক্ষার জন্য এর কোন বিকল্প নেই। তাদের পরিবারকেও করতে হবে যথাযথ মূল্যায়ন। প্রতিটি শহীদ পরিবারের কমপক্ষে ১ জনের জন্য সরকারি চাকুরির ব্যবস্থা করে রাষ্ট্রকে শহীদ পরিবারের প্রতি কৃতজ্ঞতা প্রকাশ করতে হবে। সকল ক্ষেত্রেই তাদেরকে অগ্রাধিকার দিতে হবে।\nতিনি বলেন, মূলত ২০০৬ সালের ২৮শে অক্টোবর ফ্যাসিবাদের দোসর ও মাস্টার মাইন্ডদের দানবীয় হত্যাযজ্ঞে বাংলাদেশ পথ হারিয়েছিল। সেদিন দেশপ্রেমী মানুষকে প্রকাশ্য রাজপথে পিটিয়ে হত্যার পর লাশের ওপর দানবীয় নৃত্য করা হয়েছিল। তাদের এই নারকীয়তায় গোটা বিশ্ব বিবেকই স্তম্ভিত হয়ে পড়েছিল। এরা মানুষ ছিল না বরং এরা ছিল বর্বর পশু। অন্ধ ক্ষমতালিপ্সা থেকেই তারা এ ধরনের মানবতাবিরোধী অপরাধে লিপ্ত হয়েছিল। এই নির্মমতার ধারাবাহিকতা ২০২৪ সালের ৫ই অক্টোবর পর্যন্ত অব্যাহত ছিল। মূলত ছাত্র-জনতার ঐক্যবদ্ধ আন্দোলনের মাধ্যমেই এক নতুন বাংলাদেশ পেয়েছি, ফ্যাসিবাদের পতন হয়েছে। ছাত্র-জনতার আন্দোলনে শহীদদের গভীর শ্রদ্ধাভরে স্মরণ করছি এবং পঙ্গুত্ববরণকারী আহতদের প্রতি গভীর সমবেদনা জানাচ্ছি।\nবিএনপির স্থায়ী কমিটির সদস্য সালাহউদ্দিন আহমেদ বলেন, কেউ কেউ আওয়ামী লীগকে ঐতিহ্যবাহী দল বলে দাবি করেন। কিন্তু তাদের ঐতিহ্য হলো দেশে একদলীয় বাকশালী শাসন প্রতিষ্ঠা, হত্যা, সন্ত্রাস- নৈরাজ্য এবং ভোট চুরি। তারা ২৮শে অক্টোবর লগি-বৈঠার তাণ্ডবের মাধ্যমে রাজপথে পিটিয়ে মানুষ হত্যা করেছিল। তাই তাদের বিরুদ্ধে গণপ্রতিরোধ গড়ে তুলতে হবে।\nজামায়াতের সেক্রেটারি জেনারেল অধ্যাপক মিয়া গোলাম পরওয়ার বলেন, শহীদরা মরে না বরং তারা সবসময় জীবিত। আমাদের আগস্ট বিপ্লবের শহীদদের নাম ইতিহাসের পাতায় স্বর্ণাক্ষরে লেখা থাকবে। তারা দুনিয়া ও আখেরাতে পুরস্কৃত হবে। \nউত্তরের আমীর মোহাম্মদ সেলিম উদ্দিনের সভাপতিত্বে ও সেক্রেটারি ড. মুহাম্মদ রেজাউল করিমের পরিচালনায় সভায় জামায়াতের নায়েবে আমীর ডা. সৈয়দ অব্দুল্লাহ মোহাম্মদ তাহের, জামায়াতের সহকারি সেক্রেটারি জেনারেল মাওলানা রফিকুল ইসলাম খান, দক্ষিণের আমীর নূরুল ইসলাম বুলবুল, ১২ দলীয় জোট প্রধান মোস্তফা জামাল হায়দার, এলডিপির মহাসচিব ড. রেদোয়ান আহমদ, খেলাফত মজলিসের মহাসচিব ড. আহমদ আব্দুল কাদের, এনপিপির চেয়ারম্যান ফরিদুজ্জামান ফরহাদ,  বৈষম্যবিরোধী ছাত্র আন্দোলনের সমন্বয়ক এস এম ফরহাদ, বাংলাদেশ লেবার পার্টির চেয়ারম্যান ডা. মোস্তাফিজুর রহমান ইরান, গণঅধিকার পরিষদের সদস্য সচিব ফারুক হাসান, জাতীয় গণতান্ত্রিক দল জাগপার মুখপাত্র রাশেদ প্রধান, গণঅধিকার পরিষদের (নুর) সদস্য সচিব রাশেদ খান,  জামায়াতের কেন্দ্রীয় নির্বাহী পরিষদ সদস্য সাইফুল আলম খান মিলন প্রমুখ উপস্থিত ছিলেন। এছাড়া সভায় বিভিন্ন দেশের কূটনৈতিক, বিভিন্ন রাজনৈতিক দলের প্রধান, সামাজিক পেশাজীবী সংগঠনের নেতৃবৃন্দ এবং  রাজধানীর বিভিন্ন এলাকায় ২০০৬ সালের ২৮ অক্টোবর থেকে ৫ আগস্ট পর্যন্ত আওয়ামী জুলুমের শিকার হয়ে শাহাদাৎবরণকারীদের পরিবারের সহস্রাধিক সদস্য এবং অর্ধ সহস্রাধিক হাত-পা হারানো ব্যক্তি উপস্থিত ছিলেন। ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  শহীদ পরিবারের কমপক্ষে একজনকে সরকারি চাকুরি দিতে হবে: জামায়াতের আমীর"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-27T17:05:00",
        "updated_date": "00:05:00",
        "source": "দৈনিক মানবজমিন",
        "last_scraped": "2024-11-06T17:51:26.291295"
    },
    {
        "url": "https://mzamin.com/news.php?news=130045",
        "title": "ভিভো-জাইসের যৌথ প্রযুক্তিতে এলো ভিভো ভি৪০ ফাইভজি",
        "image_urls": "https://mzamin.com/uploads/news/main/130045_ss.webp",
        "content": "স্মার্টফোনে পোর্ট্রেট ও সিনেম্যাটিক ভিডিও-ফটোগ্রাফির নতুন অভিজ্ঞতা নিয়ে এসেছে ভিভো ভি৪০ ফাইভজি। সোমবার থেকে শুরু হয়েছে ভিভো ভি৪০ ফাইভজি এর প্রি-অর্ডার। যা চলবে আগামী ৫ অক্টোবর পর্যন্ত।   \nভিভো-জাইস এর রিসার্চ অ্যান্ড ডেভেলপমেন্ট টিমের যৌথ প্রচেষ্টায় প্রথমবারের মতো ভি সিরিজে ক্যামেরায় ব্যবহৃত হয়েছে জাইসের লেন্স। বিশ্বখ্যাত লেন্স নির্মাতা প্রতিষ্ঠান জাইস ১৭৮ বছর ধরে অপটিকস প্রযুক্তি নিয়ে কাজ করছে। \nভি৪০ ফাইভজি প্রি-অর্ডার করলে গিফট হিসেবে থাকছে রিরো ডব্লিউ১ প্রো স্মার্ট ওয়াচ (দাম ৪ হাজার ৭৯৯ টাকা), এক্সক্লুসিভ গিফট প্যাক ও পোস্টার কার্ড। স্মার্টফোনটির দাম পড়বে ৬২ হাজার ৯৯৯ টাকা।\nভিভো ভি৪০ ফাইভজির বিশেষত্ব হলো এর জাইস সিনেম্যাটিক পোর্ট্রেইট ভিডিও ফিচার। ভিডিওতে নান্দনিক সিনেমা কোয়ালিটি আনতে এতে রয়েছে জাইস ফোকাস ট্রানজিশন এবং জাইস সিনেম্যাটিক ভিডিও বোকেহ। এই দুইটি ফিচারের সাহায্যে সাবজেক্টের দিক পরিবর্তনের সাথে তাল মিলিয়ে ফোকাস ধরে রেখে সিনেমাটিক আবহ তৈরি করতে পারবে স্মার্টফোনটি। \nজাইস সিনেমাটিক স্টাইল বোকেহ, জাইস সিনে-ফ্লেয়ার পোর্ট্রেট, জাইস বায়োটার স্টাইল বোকেহ, জাইস প্ল্যানার স্টাইল বোকেহ, জাইস ডিস্টাগন স্টাইল বোকেহ, জাইস সোনার স্টাইল বোকেহ ও জাইস বি-স্প্রিড স্টাইল বোকেহ- এই সাতটি বোকেহ ইফেক্টে সিনেম্যাটিক ভিডিও ধারণের সুযোগ রয়েছে ভিভো ভি৪০ ফাইভজিতে। সাথে রয়েছে মাল্টিফোকাল পোর্ট্রেট ফিচার। এতে একটি নির্দিষ্ট ফ্রেমে থেকে ২৪ মি মি, ৩৫ মি মি, ৫০ মি মি- এই তিনটি ফোকাল লেন্থে প্রফেশনাল ক্যামেরার মতই ছবি বা ভিডিও ধারণ করা যাবে। \n৫০ মেগাপিক্সেল জাইস আল্ট্রা ওয়াইড অ্যাঙ্গেল ক্যামেরা, ৫০ মেগাপিক্সেল জাইস ওআইএস মেইন ক্যামেরা ও ৫০ মেগাপিক্সেল জাইস গ্রুপ সেলফি ক্যামেরা থাকছে ভিভো ভি৪০ ফাইভজিতে। এছাড়াও, এআই অরা লাইট পোর্ট্রেইট ফিচার এর পাশাপাশি ইনডোর ও ব্যাকলিট পরিস্থিতিতে ছবি তোলার জন্য রয়েছে আপগ্রেডেড ‘এআই থ্রিডি স্টুডিও লাইটিং’।\n৫৫০০ মিলিঅ্যাম্পিয়ারের শক্তিশালী ব্লুভোল্ট ব্যাটারি থাকলেও ভিভোর সবচেয়ে স্লিম ডিজাইনের স্মার্টফোন ভিভো ভি৪০। পুরুত্ব মাত্র ৭.৫৮ মি মি। ওজন মাত্র ১৯০ গ্রাম। প্রিমিয়াম থ্রিডি কার্ভড স্ক্রিনটি মূলত ৬.৭৮ ইঞ্চি অ্যামোলেড ডিসপ্লে, যার রেজুলেশন ২৮০০ * ১২৬০। ডিসপ্লেটির লোকাল পিক ব্রাইটনেস ৪৫০০ নিটস এবং রিফ্রেশ রেট ১২০ হার্জ। \n৮০ ওয়াটের ফ্লাশ চার্জিং প্রযুক্তি থাকছে ভিভো ভি৪০ ফাইভজিতে। কোয়ালকম স্ন্যাপড্রাগন প্রসেসরে মিলবে দ্রুত ও স্মুদ পারফরম্যান্স। ১২ জিবি র‌্যামের সঙ্গে ২৫৬ জিবি স্টোরেজ পাওয়া যাবে ভিভো ভি৪০ ফাইভজিতে। এছাড়া রয়েছে আইপি৬৮ ও আইপি৬৯ ওয়াটার ও ডাস্ট রেজিস্ট্যান্স প্রযুক্তি।\nভিভো ভি৪০ ফাইভজিতে থাকছে গ্লাস ব্যাককভার ম্যাটেরিয়াল এবং ইনডিসপ্লে অপ্টিক্যাল ফিঙ্গারপ্রিন্ট সেন্সর। ব্যাক সাইডে জেমিনি রিং ডিজাইনের ক্যামেরা মডিউলের সাথে দুইটি রঙে পাওয়া যাবে ভিভো ভি৪০ ফাইভজি; নেবুলা পার্পল ও মুনলাইট হোয়াইট।",
        "author": "",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভিভো-জাইসের যৌথ প্রযুক্তিতে এলো ভিভো ভি৪০ ফাইভজি"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-10-03T12:58:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:51:39.669893"
    },
    {
        "url": "https://mzamin.com/news.php?news=126423",
        "title": "রাষ্ট্রীয় প্রতিষ্ঠানগুলো জবাবদিহিতামূলক হতে হবে- ড. ইফতেখারুজ্জামান",
        "image_urls": "https://mzamin.com/uploads/news/main/126423_ras.webp",
        "content": "ট্রান্সপারেন্সি ইন্টারন্যাশনাল বাংলাদেশ-টিআইবি’র নির্বাহী পরিচালক ড. ইফতেখারুজ্জামান বলেছেন, আমাদের দেশে সবসময় দেখেছি একটি ক্ষমতাকেন্দ্রিক রাজনীতি। ক্ষমতায় যেতেই হবে। একবার ক্ষমতায় যেতে পারলে সেটি ছাড়তে হবে সেটি মানতে রাজি নই। সেই কর্তৃত্ববোধের পতন হয়েছে, তবে এখনো পুরোপুরি সাফল্য অর্জিত হয়নি। এটি এত সহজ নয়। এই সংস্কৃতি থেকে বের হতে গেলে আমাদের রাষ্ট্রীয় প্রতিষ্ঠানগুলো জবাবদিহিতামূলক হতে হবে। শনিবার জাতীয় প্রেস ক্লাবে আয়োজিত ‘দেশসেবা লিডারশিপ অ্যাওয়ার্ড-২০২৪’ প্রদান অনুষ্ঠানে তিনি এসব কথা বলেন। এইচ অ্যান্ড এইচ ফাউন্ডেশন এবং পাবলিক স্পিকিং অফিসিয়ালের যৌথ উদ্যোগে এসএস গ্রুপের পৃষ্ঠপোষকতায় অনুষ্ঠান পরিচালনা করেন এম. শাফাক হোসেন ও সোলায়মান আহমেদ জিসান। এতে সমাজের বিভিন্ন ক্ষেত্রে অসামান্য অবদানের স্বীকৃতি হিসেবে ১৪টি জনসেবামূলক প্রতিষ্ঠান এবং ৫৪ জন স্বেচ্ছাসেবী শিক্ষার্থীকে সম্মাননা প্রদান করা হয়।\nড. ইফতেখারুজ্জামান বলেন, এই ১৫ বছরে আমাদের রাষ্ট্র কাঠামোতে এমন একটি প্রতিষ্ঠান নেই যেটিকে দলীয়করণের মাধ্যমে করায়ত্ত করা হয়নি। কর্তৃত্ববাদকে স্থায়ী করার জন্য, টেকসই করার জন্য পুরো রাষ্ট্রীয় কাঠামোকে দখল করা হয়েছিল। এর প্রতিবাদের কাজটা কিন্তু সহজ ছিল না, সে অবস্থাতে মোকাবিলা করে আমরা এখানে এসেছি। এটি কোনোভাবেই হাতছাড়া করা যাবে না। পুরো রাষ্ট্রব্যবস্থাকে আমাদের ঢেলে সাজাতে হবে।\nঅনুষ্ঠানে আরও বক্তব্য রাখেন মিডিয়া ব্যক্তিত্ব ড. জামিল আহমেদ এবং ঢাকা রিপোর্টার্স ইউনিটির জয়েন্ট সেক্রেটারি মিজান রহমান।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "রাষ্ট্রীয় প্রতিষ্ঠানগুলো জবাবদিহিতামূলক হতে হবে- ড. ইফতেখারুজ্জামান"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-08T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:51:54.124417"
    },
    {
        "url": "https://mzamin.com/news.php?news=121132",
        "title": "'বৈধ পথে টাকা পাঠালে দেশের অর্থনৈতিক উন্নয়ন ত্বরান্বিত হবে'",
        "image_urls": "https://mzamin.com/uploads/news/main/121132_boidh.webp",
        "content": "মালয়েশিয়ার মালাক্কা রাজ্যের প্রবাসীদের সঙ্গে মতবিনিময় করেছেন বাংলাদেশের হাইকমিশনার মো. শামীম আহসান। শুক্রবার  (২ আগস্ট  ২০২৪) কুয়ালালামপুর থেকে প্রায় ২০০ কিলোমিটার দূরে অবস্থিত ডি ক্যানস ক্যানস সার্ভিসেস এসডিএন বিএইচডির ফ্যাক্টরি পরিদর্শন করেন এবং কর্মরত প্রবাসী বাংলাদেশিদের সাথে মতবিনিময় করেন।\nমতবিনিময় সভায় তিনি সেখানে কর্মরত প্রবাসীদের বেতন, থাকার জায়গাসহ বিভিন্ন সুবিধা এবং সমস্যা নিয়ে আলোচনা করেন।\nএ সময় হাইকমিশনার প্রবাসীদের ব্যাংকের মাধমে রেমিট্যান্স পাঠানোর আহবান জানিয়ে বলেন, বৈধ পথে টাকা পাঠানো হলে দেশের অর্থনৈতিক  উন্নয়ন ত্বরান্বিত হবে। তিনি সকলকে সাম্প্রতিক সময়ে বৈধ পথে রেমিটেন্স প্রেরণের বিষয়ে দেশ বিরোধী অপপ্রচারে কান না দেয়ার এবং অপপ্রচারকারীদের ব্যাপারে সজাগ থাকার আহ্বান জানান।\nহাইকমিশনার সর্বজনীন পেনশন স্কিমে অন্তর্ভুক্তির আহ্বান জানিয়ে বলেন, সর্বজনীন পেনশন স্কিম বাংলাদেশের সব নাগরিকের টেকসই ভবিষ্যৎ আর্থিক ও সামাজিক নিরাপত্তা নিশ্চিত করার লক্ষ্যে প্রধানমন্ত্রী শেখ হাসিনার দৃঢ় ইচ্ছা ও তার দূরদর্শী নেতৃত্বের বহিঃপ্রকাশ।\nতিনি বলেন, মালয়েশিয়ায় বাংলাদেশিদের আলাদা একটা সুনাম রয়েছে যা কাজের মাধ্যমে ইতোমধ্যে তারা প্রমাণ করেছেন। তিনি সকলকে মালয়েশিয়া সরকারের নিয়মকানুন মেনে চলার আহ্বান জানান।\nডি ক্যানস ক্যানস সার্ভিসেস এসডিএন বিএইচডিরসিনিয়র মানবসম্পদ নির্বাহী ডায়াং রোজিয়াহ বাংলাদেশের কর্মীদের কর্মদক্ষতা এবং আন্তরিকতার ভূয়সী প্রসংশা করেন।\nমতবিনিময়কালে হাইকমিশনার প্রবাসীদের বিভিন্ন প্রশ্নের জবাব দেন। এ সময় হাইকমিশনার সিনিয়র মানবসম্পদ নির্বাহীকে বাংলাদেশ হাইকমিশনের পক্ষ থেকে শুভেচ্ছা স্মারক উপহার দেন। এবং মতবিনিময় শেষে হাই কমিশনার ডি ক্যানস ক্যানস সার্ভিসেস এসডিএন বিএইচডির ফ্যাক্টরির কার্যক্রম ঘুরে দেখেন।\nহাইকমিশনারের সঙ্গে নিজেদের সুবিধা-অসুবিধা নিয়ে সরাসরি কথা পেরে  প্রবাসী বাংলাদেশিরা সন্তোষ প্রকাশ করেন। এ সময় ডি ক্যানস ক্যানস সার্ভিসেস এসডিএন বিএইচডির মানবসম্পদ কর্মকর্তা মোহাম্মদ ফাইজলুয়াই হাইকমিশনের কাউন্সেলর (রাজনৈতিক) প্রনব কুমার ভট্টাচার্য, কাউন্সেলর (শ্রম) সৈয়দ শরিফুল ইসলামসহ অন্যান্য কর্মকর্তা-কর্মচারীগণ উপস্থিত ছিলেন।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "'বৈধ পথে টাকা পাঠালে দেশের অর্থনৈতিক উন্নয়ন ত্বরান্বিত হবে'"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-03T10:10:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:52:07.604204"
    },
    {
        "url": "https://mzamin.com/news.php?news=134590",
        "title": "পরবর্তী প্রেসিডেন্ট হতে আমি প্রস্তুত: কমালা হ্যারিস",
        "image_urls": "https://mzamin.com/uploads/news/main/134590_ka.webp",
        "content": "স্থানীয় সময় অনুযায়ী রাত পোহালেই শুরু হবে নতুন প্রেসিডেন্ট নির্বাচনের চূড়ান্ত লড়াই। ভোটারদের শেষ ভোটটি নিজের শিবিরে ভেড়াতে মরিয়া ডেমোক্রেট দলের প্রেসিডেন্ট প্রার্থী কমালা হ্যারিস। এবারের নির্বাচনের সর্বশেষ প্রচারণায় অংশ নিতে ফিলাডেলফিয়ার মঞ্চে উঠেছেন তিনি। সেখানে সমর্থকদের উদ্দেশে কমালা বলেছেন, যুক্তরাষ্ট্রের পরবর্তী প্রেসিডেন্ট হতে প্রস্তুত আছেন তিনি। এ খবর দিয়েছে অনলাইন বিবিসি।\nএতে বলা হয়, ২০২৪ প্রেসিডেন্ট নির্বাচনের জন্য শেষ বক্তৃতার শুরুতেই কমালা তার সমর্থকের ধন্যবাদ জানান। বলেন, ‘আমেরিকাকে দেখার জন্য আমরা সবাই ঐক্যবদ্ধ আছি। আমাদের প্রচারাভিযান আমেরিকার জনগণের উচ্চাকাঙ্ক্ষা এবং স্বপ্নের সাথে যুক্ত হয়েছে। আমরা আশাবাদী এবং আমরা একসাথে যা করতে পারি তা নিয়ে আমরা বেশ উত্তেজিত।’\nযুক্তরাষ্ট্রে দশকের পর দশক ধরে চলা রাজনৈতিক পটপরিবর্তনের এক ঐতিহাসিক সময়ের দ্বারপ্রান্তে আছেন কমালা হ্যারিস। যদি তিনি নির্বাচিত হন তাহলে এবারই প্রথম কোনো নারী প্রেসিডেন্ট পাবে আমেরিকার জনগণ। এর আগে ২০১৬ সালে কমালার প্রতিপক্ষ ডনাল্ড ট্রাম্পের কাছে ইলেক্টোরাল ভোটে পরাজিত হন প্রথম নারী প্রেসিডেন্ট প্রার্থী হিলারি ক্লিনটন। তার পর নারী প্রেসিডেন্ট প্রার্থী হিসেবে এবার ট্রাম্পের বিরুদ্ধেই লড়াই করছেন কমালা হ্যারিস। তিনি এবার এই আশা করছেন যে, আমেরিকার জনগণ এবার তাকে নির্বাচিত করে এক নয়া ইতিহাসের দ্বার উন্মোচন করবে। কমালা বলেছেন, যুক্তরাষ্ট্রের এক দশকের রাজনীতির পাতা উল্টানোর এক বিশাল সুযোগের কাছাকাছি রয়েছে আমেরিকার জনগণ। কমালা মনে করেন, তাকে নির্বাচিত করার মাধ্যমে ভয় ও বিভাজনের রাজনীতির ইতি টানবে জনগণ।\nউল্লেখ্য, যুক্তরাষ্ট্রে মোট ইলেক্টোরাল কলেজের ভোটের সংখ্যা ৫৩৮। প্রেসিডেন্ট নির্বাচিত হতে একজন প্রার্থীকে ২৭০টি ভোট পেতে হয়। এই ভোট আবার ২০২৫ সালের ৬ জানুয়ারি যুক্তরাষ্ট্রের কংগ্রেসের প্রতিনিধি পরিষদে গণনা করা হবে। সেদিন আনুষ্ঠানিকভাবে নির্বাচিত হবেন নতুন প্রেসিডেন্ট। এরপর ২০ জানুয়ারি শপথ নিয়ে পাকাপাকিভাবে হোয়াইট হাউসে বসবেন তিনি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পরবর্তী প্রেসিডেন্ট হতে আমি প্রস্তুত: কমালা হ্যারিস"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-05T11:51:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:52:21.542698"
    },
    {
        "url": "https://mzamin.com/news.php?news=133199",
        "title": "  এই বিজয় একটি রোম্যান্টিক রেভ্যুলেশন: মঈন খান",
        "image_urls": "https://mzamin.com/uploads/news/main/133199_1.webp",
        "content": "ছাত্র-জনতার বিপ্লবকে রোমান্টিক রেভ্যুলেশন বলে মন্তব্য করেছেন বিএনপির স্থায়ী কমিটির সদস্য ড. আব্দুল মঈন খান। শনিবার জাতীয় প্রেসক্লাবে ডেমোক্রেটিক লীগ (ডিএল) এবং অলি আহাদ স্মৃতি সংসদের উদ্যোগে ভাষা আন্দোলনের সিপাহসালার ও দেশ বরেণ্য জাতীয় নেতা অলি আহাদের ১২তম মৃত্যুবার্ষিকী উপলক্ষে এক স্মরণ সভায় তিনি এ মন্তব্য করেন।\nমঈন খান বলেন, আজকে বাংলাদেশের ইতিহাসে ছাত্র-জনতার যে বিপ্লব হয়েছে, আমি বিশ্বাস করি- এই বিজয় একটি রোম্যান্টিক রেভ্যুলেশন। এ কথা বলার কারণ হলো, ছাত্রদের এই জনবল আপাতদৃষ্টিতে আমরা দেখছি বিগত প্রায় আড়াই মাসে অনেক জায়গায় বিভেদ সৃষ্টি হচ্ছে, সাম্য ও ঐক্যও অনেক জায়গায় সৃষ্টি হয়েছে।\nতিনি বলেন, এটা সম্যক অনুভব করতে হলে আজকে আমরা যে অবস্থার মধ্যে আছি, সত্যিকার মুক্তির জন্য মানুষ যেভাবে জীবনকে বিসর্জন দিয়েছেন, আন্দোলন-সংগ্রাম করেছেন, সে আন্দোলন বাংলাদেশের প্রেক্ষিতে আজকে এসে আমার মনে হয়েছে- আমরা সেই রোমান্টিক রেভ্যুলেশনের ধারাবাহিকতাকে সামনে এগিয়ে নিয়ে যাচ্ছি।\nনাগরিক ঐক্যের সভাপতি মাহমুদুর রহমান মান্না বলেন, দেশের মানুষ লড়াই করে স্বৈরাচারকে হারিয়েছে। দেশ এমনভাবে পঁচে গেছে যে, সেজন্য সংস্কার করতে হবে।\nবিপ্লবী ওয়ার্কার্স পার্টির সাধারণ সম্পাদক সাইফুল হক বলেন, পুরোনো প্রতিহিংসায় বাংলাদেশের রাজনীতি আর ফিরবে না। কোনও সাম্রাজ্যবাদীর কাছে এ জাতি আর মাথা নত করবে না। গণঅভ্যুত্থানের বিজয়কে আমাদের ধারণ করতে হবে।\nগণসংহতি আন্দোলনের প্রধান সমন্বয়কারী জোনায়েদ সাকি বলেন, অলি আহাদ বাংলাদেশের রাজনীতিতে অনেক গুরুত্বপূর্ণ ব্যক্তিত্ব। তার অবদান এই বাংলায় চির স্মরণীয় হয়ে থাকবে।\nসভায় আরও উপস্থিত ছিলেন বিএনপির স্থায়ী কমিটির সদস্য নজরুল ইসলাম খান, কবি ও সাংবাদিক আবদুল হাই শিকদার, অলি আহাদের কন্যা ও সাবেক সংসদ সদস্য ব্যারিস্টার রুমিন ফারহানা প্রমুখ।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  এই বিজয় একটি রোম্যান্টিক রেভ্যুলেশন: মঈন খান"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T16:48:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:52:35.753248"
    },
    {
        "url": "https://mzamin.com/news.php?news=133210",
        "title": "  নির্বাচন নিয়ে এত দ্বিধা-দ্বন্দ্ব কেন, প্রশ্ন রিজভীর",
        "image_urls": "https://mzamin.com/uploads/news/main/133210_4.webp",
        "content": "নির্বাচন নিয়ে অন্তর্বর্তীকালীন সরকারের এত দ্বিধা-দ্বন্দ্ব কেন বলে প্রশ্ন রেখেছেন বিএনপির সিনিয়র যুগ্ম মহাসচিব রুহুল কবির রিজভী। শনিবার ডেঙ্গু প্রতিরোধে সচেতনতা গড়ে তোলার লক্ষ্যে রাজধানীর তেজগাঁও-এ লিফলেট বিতরণকালে তিনি এ প্রশ্ন রাখেন।\nঅন্তর্বর্তী সরকারের উদ্দেশে রুহুল কবির রিজভী বলেন, একটি পরিস্থিতি ও দুনিয়া কাঁপানো বিপ্লবের মধ্য দিয়ে অন্তর্বর্তীকালীন সরকার প্রতিষ্ঠিত হয়েছে। এই সরকারের দায়িত্ব হচ্ছে তারা নিশ্চয়তা দেবে একটি অবাধ ও সুষ্ঠু নির্বাচনের। সেই নির্বাচনের ব্যবস্থা করা তাদের দরকার। এরমধ্যে সংস্কারের যে কথাগুলো উঠেছে, সেই সংস্কার তারা করবে। কিন্তু কথা হল সেটা তারা কত দিনে করবেন? যে গণতন্ত্রের জন্য এত লড়াই, এত সংগ্রাম- অনেক মা তার সন্তানহারা, অনেক স্ত্রী তার স্বামীহারা- এটা তো শুধুমাত্র গণতন্ত্রের জন্য কথা বলার জন্য এবং নাগরিক স্বাধীনতার জন্য। তাই যদি হয় তাহলে নির্বাচন নিয়ে আপনাদের এত দ্বিধা-দ্বন্দ্ব কেন? নির্বাচনের জন্য আপনারা যে তারিখটা দিবেন, সেটা বলে দিন- এরমধ্যে যতটুকু সংস্কার করা দরকার করুন।\nতিনি বলেন, আজকে রাষ্ট্রপতির বিষয় নিয়ে কথা উঠেছে, আমরা সবাই জানি এই রাষ্ট্রপতি ফ্যাসিবাদেরই একটি প্রোডাক্ট। কিন্তু যাতে কোন সাংবিধানিক শূন্যতা সৃষ্টি না হয় এজন্য অনেক চিন্তা করে আমাদেরকে কাজ করতে হবে। অল্প শূন্যতা হলে সেই শূন্যতা ভরাট করে দেয়। কিন্তু বড় শূন্যতা হলে ওটা ভরাট করা মুশকিল হয়। আর বাংলাদেশের ভেতরের কিছু মানুষ এবং বাহিরের লোকজন নানা ষড়যন্ত্র চক্রান্তে মেতে উঠবে।\nরিজভী বলেন, জনগণ তো সংস্কার চায়। শেখ হাসিনার বিচার বিভাগ জনগণ চায় না। শেখ হাসিনার প্রশাসন জনগণ চায় না, শেখ হাসিনার পুলিশ জনগণ চায় না, যে পুলিশ মানবদরদী হবে, যে জনপ্রশাসন জনগণের কল্যাণে আসবে, জনগণ সেই প্রশাসন চায়। এগুলো সংস্কার করতে কতদিন সময় লাগবে? বিচার বিভাগ হচ্ছে মানুষের শেষ আশ্রয়স্থল। এটা সংস্কার করতে কতদিন সময় লাগবে? বেশিদিন তো সময় লাগার কথা নয়।\nএসময় বিএনপির স্বাস্থ্য বিষয়ক সম্পাদক ডা. রফিকুল ইসলাম, ঢাকা মহানগর উত্তর বিএনপির সাবেক আহ্বায়ক সাইফুল আলম নিরব, স্বেচ্ছাসেবক দলের কেন্দ্রীয় নেতা ফখরুল ইসলাম রবিন প্রমুখ উপস্থিত ছিলেন।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  নির্বাচন নিয়ে এত দ্বিধা-দ্বন্দ্ব কেন",
            " প্রশ্ন রিজভীর"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T19:46:00",
        "updated_date": "16:27:00",
        "source": "দৈনিক মানবজমিন",
        "last_scraped": "2024-11-06T17:52:49.327569"
    },
    {
        "url": "https://mzamin.com/news.php?news=121873",
        "title": "সাবেক মন্ত্রী ও নৌবাহিনী প্রধান রিয়ার এডমিরাল মাহবুব আলী খানের মৃত্যবার্ষিকী পালিত, উপস্থিত ছিলেন তারেক রহমান",
        "image_urls": "https://mzamin.com/uploads/news/main/121873_tarek.jfif",
        "content": "সাবেক মন্ত্রী ও নৌবাহিনী প্রধান রিয়ার এডমিরাল মাহবুব আলী খানের ৪০তম মৃত্যুবার্ষিকী উপলক্ষে আলোচনা সভা ও দোয়া মাহফিল অনুষ্ঠিত হয়েছে। ৬ আগস্ট, শুক্রবার বাদ আছর পুর্বলন্ডনের রিজেন্টস লেকে এই আলোচনা সভা ও দোয়া মাহফিল অনুষ্ঠিত হয়।\n \nরিয়ার এডমিরাল মাহবুব আলী খান স্মৃতি সংসদ যুক্তরাজ্য শাখার উদ্যোগে অনুষ্ঠিত আলোচনা সভা, খতমে কোরআন, মিলাদ ও দোয়া মাহফিলে যোগ দেন মরহুমের জামাতা ও বিএনপির ভারপ্রাপ্ত চেয়ারম্যান তারেক রহমান ও মরহুমের কনিষ্ঠ কন্যা ডা. জোবাইদা রহমান।\n \nস্মৃতি সংসদের সভাপতি সোহেল আহমেদ সাদিকের সভাপতিত্বে ও সাধারণ সম্পাদক আবেদ রাজার পরিচালনায় দোয়াপূর্ব মরহুমের জীবন ও কর্মের উপর সংক্ষিপ্ত আলোচনায় অংশ নেন কেন্দ্রীয় বিএনপির আন্তর্জাতিক বিষয়ক সম্পাদক মাহিদুর রহমান, বিসিএর সাবেক প্রেসিডেন্ট ও কমিউনিটি নেতা পাশা খন্দকার এমবিই, বিএনপির চেয়ারপারসনের  উপদেষ্টা কাউন্সিলের সদস্য ও যুক্তরাজ্য বিএনপির সভাপতি ও স্মৃতি সংসদের প্রধান উপদেষ্টা এম এ মালিক, বিএনপির জাতীয় নির্বাহী কমিটির সদস্য ও যুক্তরাজ্য বিএনপির সাধারণ সম্পদক কয়ছর এম আহমেদ, বিশিষ্ট কমিউনিটি নেতা পাশা খন্দকার , কেন্দ্রীয় বিএনপির সাবেক আন্তর্জাতিক বিষয়ক সম্পাদক ব্যারিস্টার এম এ সালাম, কেন্দ্রীয়  বিএনপির আন্তর্জাতিক বিষয়ক সম্পাদক আনোয়ার হোসেন খোকন ,নিউহাম কাউন্সিলের কাউন্সিলর ব্যারিস্টার নজির আহমদ, টাওয়ার হেমলেট কাউন্সিলের সাবেক ডেপুটি মেয়র অহিদ আহমেদ,  যুক্তরাজ্য বিএনপির প্রধান উপদেষ্টা শায়েস্তা চৌধুরী কুদ্দুছ, আব্দুল হামিদ চৌধুরী, যুক্তরাজ্য বিএনপি’র সিনিয়র সহসভাপতি আবুল কালাম আজাদ, সহ সভাপতি মুজিবুর রহমান মুজিব, তৈমছু আলী, গোলাম রাব্বানি সোহেল, মো: তাজুল ইসলাম, সিনিয়র যুগ্ম সম্পাদক পারভেজ মল্লিক ,  যুক্তরাজ্য বিএনপি’র দপ্তর সম্পাদক ডক্টর মুজিবুর রহমান, যুক্তরাজ্য সেচ্ছাসেবক দলের সভাপতি শাহীন আহমেদ নাসির , সাধারণ সম্পাদক মোহাম্মদ আবুল হোসেন , যুবদলের সভাপতি রহিম উদ্দিন , সাধারোপন সম্পাদক আফজাল হোসেন এজে লিমন , বাবর চৌধুরী প্রমুখ।\nস্মৃতি সংসদের পক্ষ থেকে উপস্থিত ছিলেন   স্মৃতি সংসদের সিনিয়র সহসভাপতি বিএনপি নেতা কামাল উদ্দিন, সহসভাপতি খসরুজ্জামান খসরু, আমিনুর রহমান আকরাম, মোস্তাক আহমেদ, সেলিম আহমেদ, মুক্তাদির আলী, মুজিবুর রহমান হীরক, জাহাঙ্গীর হোসেন, সাংগঠনিক সম্পাদক শাহজাহান হোসেন শেনাজ, সহ সাংগঠনিক সম্পাদক নজরুল ইসলাম মাসুক, বশির আহমদ ফয়ছল, নুরুল আলী রিপন, প্রচার সম্পাদক এম আরিফ আহমদ. মাহমুদ হোসেন সুজন, আব্দুস সামাদ রাজ ।সিনিয়র যুগ্ম সম্পাদক এমাদুর রহমান এমাদ, যুগ্ন সম্পাদক খালেদ চৌধুরী । \n \nদোয়া মাহফিলে দেশের কৃতিসন্তান রিয়ার এডমিরাল মাহবুব আলী খানের রুহের মাগফেরাত কামনা করে দোয়া করা হয় এবং মরহুমের পরিবারের সকল সদস্যের সুস্বাস্থ্য ও উত্তোরত্তোর সমৃদ্ধি কামনা করা হয়। এছাড়া দোয়া মহফিলে বিএনপির প্রতিষ্ঠাতা শহীদ প্রেসিডেন্ট জিয়াউর রহমান ও আরাফত রহমান কোকোর রুহের মাগফেরাত কামনা করা হয়। সাবেক প্রধানমন্ত্রী বিএনপি চেয়ারপারসন বেগম খালেদা জিয়া ও বিএনপির ভারপ্রাপ্ত চেয়ারম্যান তারেক রহমানের সুস্বাস্থ্য কামনাসহ সমগ্র দেশবাসীর জন্য বিশেষ মোনাজাত করা হয়।",
        "author": "আরিফ মাহফুজ , লন্ডন থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সাবেক মন্ত্রী ও নৌবাহিনী প্রধান রিয়ার এডমিরাল মাহবুব আলী খানের মৃত্যবার্ষিকী পালিত",
            " উপস্থিত ছিলেন তারেক রহমান"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-07T23:58:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:53:01.833297"
    },
    {
        "url": "https://mzamin.com/news.php?news=112902",
        "title": "আবারও সংসদে সদর্পে পা রাখতে চলেছেন মহুয়া মৈত্র",
        "image_urls": "https://mzamin.com/uploads/news/main/112902_mohua.webp",
        "content": "প্রথম থেকেই জয় নিয়ে আত্মবিশ্বাসী ছিলেন কৃষ্ণনগর লোকসভা কেন্দ্রের তৃণমূল প্রার্থ মহুয়া মৈত্র। গত বছরের ৮ ডিসেম্বর অপমানিত-লাঞ্ছিত হয়ে যখন সংসদ ছাড়তে হলো মহুয়াকে, তখন কণ্ঠে তুলে নিয়েছিলেন সুকান্ত-পঙক্তি। বলেছিলেন, ‘আদিম হিংস্র মানবিকতার যদি আমি কেউ হই, স্বজনহারানো শ্মশানে তোদের চিতা আমি তুলবই’। লড়াই থেকে কিন্তু মহুয়া সরেননি। নরেন্দ্র মোদি এবং গৌতম আদানিকে নিয়ে লোকসভায় বড় প্রশ্ন তুলেছিলেন মহুয়া। তারপর কী কী হয়েছে গোটা দেশ তার সাক্ষী থেকেছে। তাঁর বিরুদ্ধে অভিযোগ ওঠে তিনি নাকি টাকা নিয়ে প্রশ্ন করেছিলেন। আরও অভিযোগ ছিল যে, তিনি সংসদের ওয়েবসাইটের লগ-ইন আইডি এবং পাসওয়ার্ড ফাঁস করে দিয়েছেন। সংসদের এথিক্স কমিটি বহিষ্কার করে তাঁকে। \nবহিষ্কারের পর মহুয়া বলেছিলেন, ফিরে আসবেন। কথা রাখলেন মহুয়া। মহুয়া যখন শেষবেলায় দাপিয়ে প্রচার করছেন, সেই সময় আবার মহুয়ার অফিসে এবং কলকাতায় হানা দেয় কেন্দ্রীয় তদন্তকারী সংস্থা। একদিকে তাঁর বিরুদ্ধে যখন সিবিআই তদন্ত করছিল, তখন নতুন করে চাপ তৈরি হয় এনফোর্সমেন্ট ডিরেক্টরেট বা ইডির দায়ের করা মামলায়। মহুয়া মৈত্রের বিরুদ্ধে আর্থিক তছরূপের মামলা দায়ের করে ইডি। তারই সূত্র ধরে রাজ্যে একাধিক জায়গায় তল্লাশি চালায় কেন্দ্রীয় সংস্থা। বহিষ্কারের সময় মহুয়ার পাশে দাঁড়িয়ে ছিলেন ইন্ডিয়া জোটের তাবড় নেতারা। আর তাঁর দলনেত্রী মমতা বন্দ্যোপাধ্যায় তখনই বুঝিয়ে দিয়েছিলেন, কৃষ্ণনগর আসন থেকে ফের তাঁকেই প্রার্থী করবে দল। দলের মান রাখলেন মহুয়া। কৃষ্ণনগরে ভোটের ফলাফলের দিনে রিলাক্স মুডেই ছিলেন তৃণমূল প্রার্থী। সাইকেলে চেপে ঘোরেন সংসদীয় এলাকা। কৃষ্ণনগর বুঝিয়ে দিলো 'রাজবধূ' নয়, সুখ-দুঃখের সাথী মহুয়ায় মজে কৃষ্ণনগরের মন।",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আবারও সংসদে সদর্পে পা রাখতে চলেছেন মহুয়া মৈত্র"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-06-04T17:59:00",
        "updated_date": "00:09:00",
        "source": "দৈনিক মানবজমিন",
        "last_scraped": "2024-11-06T17:53:14.958056"
    },
    {
        "url": "https://mzamin.com/news.php?news=103456",
        "title": "মমতার ‘পিতৃ পরিচয়’ নিয়ে প্রশ্ন তুলে চাপের মুখে ক্ষমা চাইলেন বিজেপি প্রার্থী",
        "image_urls": "https://mzamin.com/uploads/news/main/103456_sdr.webp",
        "content": "পশ্চিমবঙ্গের বর্ধমান-দুর্গাপুর থেকে এবার লোকসভা নির্বাচনে লড়ছেন বিজেপির বিদায়ী সাংসদ দিলীপ ঘোষ। প্রচারের শুরুতেই তার মন্তব্য ঘিরে বেড়েছে বিতর্ক। মর্নিং ওয়াকের পর সাংবাদিকদের প্রশ্নের জবাব দিতে গিয়ে বাংলার মুখ্যমন্ত্রী মমতা বন্দোপাধ্যায়ের উদ্দেশে তিনি বলেছেন, 'আগে নিজের বাপ তো ঠিক করুন!' দিলীপের এই কথা বেশি দূর পৌঁছনোর আগেই হই হই করে উঠেছে তৃণমূল। তৃণমূল সুপ্রিমো মমতা বন্দ্যোপাধ্যায়কে কুরুচিকর ভাষায় আক্রমণ করা হয়েছে বলে অভিযোগ তুলে আগেই কমিশনে চিঠি পাঠিয়েছিল তৃণমূল নেতৃত্ব। নির্বাচন কমিশনও জেলা প্রশাসনের থেকে দিলীপের মন্তব্য নিয়ে জানতে চেয়েছে।\nদিলীপ ঘোষ নারীদের প্রতি অসম্মান প্রদর্শন করছেন বলেও দাবি তৃণমূলের নেতা-নেত্রীদের। নির্বাচন কমিশনের দফতরে উপস্থিত হয়ে অভিযোগ জানিয়ে এসেছেন মন্ত্রী ব্রাত্য বসু, চন্দ্রিমা ভট্টাচার্য প্রমুখ। শাসক শিবিরের বক্তব্য, দিলীপ ঘোষ যা বলছেন, তা আদর্শ আচরণবিধির পরিপন্থি। এভাবে কারও ব্যক্তিগত জীবন সম্পর্কে সমালোচনা বা আক্রমণ করা যায় না। এদিকে চাপের মুখে পড়ে মমতাকে নিয়ে দলীয় প্রার্থীর কুরুচিকর মন্তব্যের জেরে সাফাই বিবৃতি দিতে বাধ্য হয়েছে বিজেপি। পাশাপাশি দিলীপকে চিঠিও ধরিয়েছে দিল্লি। ফলে প্রবল চাপের মুখে পড়ে ক্ষমা চেয়েছেন বর্ধমান-দুর্গাপুর কেন্দ্রের প্রার্থী দিলীপ ঘোষ। \nদুঃখপ্রকাশ করে দিলীপ ঘোষ বলেন, \"মুখ্যমন্ত্রীর সঙ্গে আমার ব্যক্তিগত ঝগড়া নেই। তার সম্পর্কে আমার মনে কোনও ক্লেশ নেই, ক্লেদ নেই। মানুষকে বিভ্রান্ত করতে তিনি যে মন্তব্য করেছেন, তার প্রতিবাদ করেছি। আমার ভাষা, শব্দ চয়ন নিয়ে অনেকের আপত্তি আছে। দলও বলেছে। যদি তাই হয় আমি দুঃখিত।\" এটাই প্রথম নয়, ২০২১ সালে মমতা বন্দ্যোপাধ্যায় যখন পায়ে চোট পেয়েছিলেন তখন দিলীপ ঘোষ বলেছিলেন 'উনি বারমুডা পরুন'। \nএসবের মাঝে, বিজেপির তরফে বাংলার আরেক নেতা রুদ্রনীল ঘোষ দিলীপের পাশে দাঁড়িয়েছেন, তিনি বলেছেন, “উনি মুখ ফসকে কথা বলার ক্ষেত্রে তৃণমূলের থেকে দেড় কিলোমিটার পিছিয়ে আছেন। অভিষেকও তো বলেছিলেন, যদি এক বাপের ব্যাটা হও। সেটা কু-কথা নয়? দিলীপদাকে সেই পর্যায়ে পৌঁছতে হলে আরও পরিশ্রম করতে হবে।” তৃণমূলের রাজ্যসভার সাংসদ সুখেন্দুশেখর রায়ের মতে, \"ভারতীয় দণ্ডবিধির ৫০৯ নম্বর ধারায় পরিষ্কারভাবে বলা আছে, কোনও নারী সম্পর্কে কুরুচিকর, অসাংবিধানিক মন্তব্য করলে অভিযুক্তের ৩ বছরের জেল এবং জরিমানা হতে পারে। বিষয়টি নিয়ে আইনি পথে কী পদক্ষেপ নেওয়া যায়, সেটা আমরা খতিয়ে দেখছি।\"",
        "author": "সেবন্তী ভট্টাচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মমতার ‘পিতৃ পরিচয়’ নিয়ে প্রশ্ন তুলে চাপের মুখে ক্ষমা চাইলেন বিজেপি প্রার্থী"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-03-27T17:22:00",
        "updated_date": "16:50:00",
        "source": "দৈনিক মানবজমিন",
        "last_scraped": "2024-11-06T17:53:28.615769"
    },
    {
        "url": "https://mzamin.com/news.php?news=119905",
        "title": "ফোরকে ডিসপ্লেসহ ৯ মডেলের ওয়ালটন মনিটর বাজারে",
        "image_urls": "https://mzamin.com/uploads/news/main/119905_Monitor.webp",
        "content": "কম্পিউটার ব্যবহারে গ্রাহকদের আরো উন্নত অভিজ্ঞতা দিতে একের পর এক অত্যাধুনিক প্রযুক্তির মনিটর আনছে ওয়ালটন ডিজি-টেক ইন্ডাস্ট্রিজ লিমিটেড। এরই প্রেক্ষিতে সিনেডি ও সিনেক্সা ব্র্যান্ডের ফুলএইচডি থেকে ফোরকে রেজ্যুলেশনের ডিসপ্লেসহ মোট ৯ মডেলের মনিটর বাজারে ছেড়েছে বাংলাদেশি সুপারব্র্যান্ড ওয়ালটন। সর্বাধুনিক ফিচারে সাজানো ২১.৪৫ থেকে ২৭ ইঞ্চির ওয়ালটনের সাশ্রয়ী মূল্যের মনিটরগুলোয় অন্যান্য বিভিন্ন সুবিধার পাশাপাশি ২ বছরের প্যানেল ওয়ারেন্টিসহ ৩ বছরের ওয়ারেন্টি রয়েছে।\nওয়ালটন কম্পিউটারের চীফ বিজনেস অফিসার তৌহিদুর রহমান রাদ জানান, তাদের ডিসপ্লে ব্র্যান্ড সিনেডি এর মনিটরগুলোর মধ্যে ডব্লিউডি২৭ইউআই০৮ মডেলের ২৭ ইঞ্চির মনিটরটিতে ব্যবহৃত হয়েছে এন্টি-গ্লেয়ার এলইডি ব্যাকলাইটসমৃদ্ধ ফোরকে ডিসপ্লে। এই মনিটরটির তিন দিকে রয়েছে ফ্রেমলেস ডিজাইন। এটি ভিডিও এডিটিং, উচ্চমানের গ্রাফিক্সের কাজ এবং গেমিংয়ের জন্য আদর্শ। মনিটরটির দাম ৩৪,৫৫০ টাকা।\nআর, সিনেডি ডব্লিউডি২৭জিআই০৬ এবং সিনেডি ডব্লিউডি২৭জিআই০৭ মডেলের ২৭ ইঞ্চির মনিটর দুটিতে ব্যবহৃত হয়েছে এন্টি-গ্লেয়ার এলইডি ব্যাকলাইটসমৃদ্ধ কিউএইচডি ডিসপ্লে। সেইসঙ্গে ১৪৪ হার্জ রিফ্রেশ রেট ও ১ মিলি সেকেন্ড রেসপন্স টাইম যা গেমিং ও পেশাদার কাজে দেয় অসাধারণ অভিজ্ঞতা নেয়ার সুযোগ। এই মনিটর দুটিরও রয়েছে ফ্রেমলেস ডিজাইন। এই মডেলের মনিটরদুটি গ্রাফিক্স এবং গেমিংয়ের জন্য বিশেষ সহায়ক। দাম যথাক্রমে ৩২,৭৫০ এবং ৩৪,৭৫০ টাকা।\nএদিকে, সিনেডি ডব্লিউডি২৩৮আই১২ মডেলে রয়েছে ওয়্যারলেস চার্জিং সুবিধা। এই মডেলটির দাম ১৬,৮৫০ টাকা।\nএছাড়া রয়েছে সিনেক্সা ডব্লিউডি২১৫আই০৯ মডেলের মনিটর। এতে ২১.৪৫ ইঞ্চি ডিসপ্লে, আইপিএস প্যানেল, ১০০ হার্জ রিফ্রেশ রেট, ৮৫% এনটিএসসি, ভেসা মাউন্ট ইত্যাদি সুবিধা রয়েছে। এই মডেলের মনিটরে ভিজিএ, এইচডিএমআই, ডিপি, ইউএসবি টাইপ-সি পোর্ট একসাথে পাওয়া যায়। এটির মূল্য মাত্র ১০,৫৫০ টাকা।\nওয়ালটনের ৯,৭৫০ টাকা থেকে ১৭,৭৫০ টাকা মূল্যের ২১.৪৫ থেকে ২৩.৮ ইঞ্চির অন্য মনিটরগুলোয় অনায়াসেই দৈনন্দিন সব ধরনের ব্যক্তিগত ও অফিশিয়াল কাজ করা যায়।\nমডেলভেদে ওয়ালটনের এসব মনিটরে রয়েছে এলইডি ব্যাকলাইটসমৃদ্ধ আইপিএস ডিসপ্লে, বেজেল ছাড়া ৩ দিকে ফ্রেমলেস ডিজাইন, ৬০ থেকে ১৬৫ হার্জ রিফ্রেশ রেট, ৩০০ থেকে ৪০০ নিটস ব্রাইটনেস, একুরেট কালার কোয়ালিটির সুবিধার্থে এনটিএসসি ৮৫%-৯৩%, অ্যাডব আরজিবি ৯৫% এবং ডিসিআই-পিসি ৯৫% ইত্যাদি কালার গ্যামুট, ১৭৮ ডিগ্রি ওয়াইড ভিউয়িং এঙ্গেল, ১০০০:১ কনট্রাস্ট রেশিও, লো ব্লু লাইট, ফ্লিকার ফ্রি টেকনোলজি, হাই-ডাইনামিক রেঞ্জ (এইচডিআর), এইচডিএমআই, ডিপি, ইউএসবি টাইপ-সি, টিল্ট, সুইভেল ও ভেসা মাউন্টিং অপশন, অ্যাডজাস্টেবল স্ট্যান্ড, বিল্ট-ইন স্পিকার, অডিও আউটসহ বিভিন্ন অত্যাধুনিক সব প্রযক্তি ও ফিচার।\nওয়ালটনের এসব মনিটর সহজেই প্রযুক্তিপ্রেমীদের নজর কাড়বে। ব্যবহারকারীগণ প্রিমিয়াম ফিল পাবেন। অফিশিয়াল কাজ কিংবা জনপ্রিয় সব গেম খেলায় মিলবে আনন্দময় অভিজ্ঞতা।\nএদিকে, ওয়ালটন কম্পিউটারে চলছে মেগা সেল অফার। এর আওতায় ওয়ালটন ই-প্লাজা এবং ওয়ালটন ডিজি-টেক ওয়েবসাইট থেকে যেকোনো কম্পিউটার এক্সেসরিজ অর্ডার করে গ্রাহকরা ৫০ শতাংশ পর্যন্ত ডিসকাউন্ট সুবিধা উপভোগ করতে পারছেন। আর সামার ফেস্ট ট্রিপল অফারে রয়েছে থাইল্যান্ড ও কক্সবাজারের এয়ার টিকিট জয়ের সুযোগসহ নিশ্চিত গিফট ও মূল্যছাড়।\nমনিটরের পাশাপাশি নানান মডেল ও ফিচারের ল্যাপটপ, ডেস্কটপ, অল-ইন-ওয়ান পিসি, অ্যান্ড্রয়েড ও উইন্ডোজ ট্যাব, প্রজেক্টর, ইন্টারঅ্যাকটিভ ডিসপ্লে, প্রিন্টার, টোনার, ইউপিএস, সিসিটিভি, অ্যাক্সেস কন্ট্রোল, কিবোর্ড, মাউস, পেন ড্রাইভ, ওয়াই-ফাই রাউটার, নেটওয়ার্ক সুইচ, ইউএসবি হাব, কার্ড রিডার, ওয়েবক্যাম, স্পিকার, ইয়ারফোন, হেডফোন, এসএসডি, এক্সটার্নাল এসএসডি, র‌্যাম, কুলার, পাওয়ার সাপ্লাই, পিসিবিএ, মেমোরি কার্ড, পাওয়ার ব্যাংক, স্মার্ট ওয়াচ, স্মার্ট ফিটনেস স্কেল, ডিজিটাল রাইটিং প্যাড, ইউএসবি, টাইপ সি ও এইচডিএমআই ক্যাবল, কনভার্টার, ইলেকট্রিক বাইক ইত্যাদি উৎপাদন ও বাজারজাত করছে ওয়ালটন।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফোরকে ডিসপ্লেসহ ৯ মডেলের ওয়ালটন মনিটর বাজারে"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-07-25T20:39:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:53:43.990035"
    },
    {
        "url": "https://mzamin.com/news.php?news=129785",
        "title": "বিশ্বব্যাপী প্রবীণ পরিচর্যা ও সহায়তা ব্যবস্থা শক্তিশালীকরণ",
        "image_urls": "https://mzamin.com/uploads/news/main/129785_dds.webp",
        "content": "প্রত্যেক মানুষের মর্যাদার সাথে সমাজে বেঁচে থাকার অধিকারই মানবাধিকার। বার্ধক্যে এসে মর্যাদা পূর্ণ জীবন খুবই প্রয়োজনীয় বিষয়। সমাজে মর্যাদাহীন ভাবে বেঁচে থাকা কোন মানুষেরই কাম্য নয়। শুধুমাত্র বয়সের কারণে মানুষকে মর্যাদা দিতে হবে এমন কথা নিয়ে নানান রকমের বিতর্ক সমাজে বিদ্যমান রয়েছে। \nমর্যাদা সাধারণত দুই ধরনের, একটি অর্জিত আরেকটি আরোপিত। অর্জিত মর্যাদা হলো সমাজের কল্যাণে, মানুষের মুক্তির লড়াইয়ে, রোগ বালাই, দুঃখ দুর্দশা থেকে পরিত্রাণ পেতে ব্যক্তির সর্বোচ্চ ত্যাগ স্বীকারের মাধ্যমে প্রাপ্ত। আর আরোপিত মর্যাদা হলো ব্যক্তিকে পরিবার, সমাজ, সম্প্রদায়, রাষ্ট্র বৃহত্তর জনগোষ্ঠীর কল্যাণে অর্পিত দায়িত্ব প্রদানের মাধ্যমে প্রাপ্ত। \nযিনি যৌবনে পরিবারে, সমাজের কল্যাণে যথাযথ ভূমিকা পালন করেননি কিংবা অর্পিত দায়িত্ব পালনে ন্যায়নিষ্ঠ ছিলেন না তাঁর বার্ধক্যে এসে মর্যাদা পাওয়া কঠিন। অর্থবিত্ত, পদ-পদবী, ক্ষমতা-দাপট, দখল-বাণিজ্য, ভয়ভীতির মাধ্যমে অর্জিত মর্যাদা ক্ষণস্থায়ী। \nজাতিসংঘের আহ্বানে পহেলা অক্টোবর সারা পৃথিবীতে আন্তর্জাতিক প্রবীণ দিবস পালিত হয়। এবারের আন্তর্জাতিক প্রবীণ দিবসের প্রতিপাদ্য হলো, মর্যাদা পূর্ণ বার্ধক্যঃ বিশ্বব্যাপী প্রবীণ পরিচর্যা ও সহায়তা ব্যবস্থা শক্তিশালীকরণ।\nবাংলাদেশে প্রায় দুই কোটি প্রবীণের বসবাস। দিনদিন বয়স্ক জনসংখ্যা বৃদ্ধি পেতে থাকবে। একটা সময়ে শিশুর চাইতে  প্রবীণের সংখ্যা বেশি হয়ে যাবে। তখন বিপুল সংখ্যক প্রবীণের সেবা যত্ন, চিকিৎসা বড় ধরণের চ্যালেঞ্জের মুখোমুখি হবে। প্রবীণের বয়স বাড়তে থাকলে দীর্ঘস্থায়ী অনিরাময়যোগ্য রোগের সেবা যত্নের চাহিদা বৃদ্ধি পেতে থাকে। প্রশিক্ষিত নিবেদিত জনবলের ঘাটতি এবং পেশার প্রতি নেতিবাচক মনোভাব প্রবীণ পরিচর্যাকে ঝুঁকির মধ্যে ফেলেছে। প্রবীণের পরিচর্যা ও সহায়তা ব্যবস্থা শক্তিশালীকরণে ব্যক্তিগত, পারিবারিক, সামাজিক ও রাষ্ট্রীয় উদ্যোগ গ্রহণ করতে হবে। \nপ্রবীণ পরিচর্যা ও সহায়তা ব্যবস্থা শক্তিশালী  করার ক্ষেত্রে ব্যক্তির ভূমিকা প্রধান বলে বিবেচিত হওয়া উচিত কারণ বার্ধক্যের চ্যালেঞ্জ মূলত ব্যক্তিকে গ্রহণ করতে হয়।\nএকটি সক্রিয় স্বস্তিদায়ক, শান্তিপূর্ণ বার্ধক্য যাপনের জন্য ব্যক্তিকে স্বাস্থ্য বীমা, সর্বজনীন পেনশন, ব্যক্তিগত সঞ্চয়, শৃঙ্খলা পূর্ণ জীবন, পরিমিত সুষম খাদ্যাভ্যাস, বিনোদন, সেবা কর্মীর সেবা গ্রহণের মানসিকতা, সামাজিক যোগাযোগ বজায় রাখা, সামাজিক কর্মকাণ্ডে অংশ গ্রহণ করতে হবে। বার্ধক্য হলো ব্যক্তির জীবনে সর্বোচ্চ অর্জন। জীবনের শেষ ধাপে পৌঁছাতে অনেকেই পারেন না। \nপ্রবীণ ব্যক্তিকে নিজের চিকিৎসা, রোগ নির্নয়, প্রতিষেধক টিকা, নার্সিং  গ্রহণের জন্য মানসিকভাবে প্রস্তুতি নিতে হবে। পরিবারের সদস্যদের সহযোগিতা সমর্থন পাবার মতো পরিবেশ তৈরি করতে ব্যক্তিকে এগিয়ে আসতে হবে। পরিবারের সদস্যদের সমর্থন এবং  সহযোগিতা নিয়ে চিকিৎসা সেবা  পেয়ে সুস্থ, স্বাভাবিক, স্বাধীন জীবন যাপনের চেষ্টা করতে হবে। ব্যক্তিগত উদ্যোগে প্রবীণ হাসপাতাল, নার্সিং হোম, ডে কেয়ার সেন্টার,  হোম কেয়ার সার্ভিস, প্যালিয়েটিভ কেয়ার,সেবা কর্মী প্রশিক্ষণ কেন্দ্র , প্রবীণ ক্লাব ইত্যাদি গড়ে তুলতে পারে। ব্যক্তির বিশ্বাস, ইচ্ছা, মর্জি, আকাংখা থেকে অতীতে বহু প্রতিষ্ঠান গড়ে উঠেছে এবং ভবিষ্যতে গড়ে উঠার সম্ভবনা রয়েছে। এসব প্রতিষ্ঠান সাশ্রয়ী মূল্যে কিংবা নায্য মুল্যে সেবা দিয়ে প্রবীণকে ভালো করে তুলতে পারে। এমনকি হাসপাতালের বাইরে রাখতে বিশেষ ভূমিকা পালন করতে পারে। স্বাস্থ্য সেবা এবং  সামাজিক যত্ন দুটো আলাদা বিষয়। স্বাস্থ্য সেবার মধ্যে চিকিৎসা, রোগ নির্নয়, রোগ নিরাময়, নার্সিং গুরুত্বপূর্ণ। সামাজিক যত্ন স্বাস্থ্য সেবার পরিপূরক না হলেও ব্যক্তির জীবনকে স্বস্তিদায়ক, শান্তিপূর্ণ করতে বড় ধরনের ভূমিকা পালন করে। \nপরিবারের সদস্যদের পারস্পরিক যোগাযোগ সম্পর্ক সুসংহত করতে হবে। ব্যক্তিগত স্বার্থ হাসিলের জন্য সম্পর্কের অবনতি ঘটানো যাবে না। পারস্পরিক বন্ধনকে মজবুত করতে পরিবারের সবাইকে ঐক্যবদ্ধ থাকতে হবে। সর্বোচ্চ ছাড় দিয়ে পারিবারিক সম্পর্ক যত্নের সাথে পালন করতে পারলে সৌহার্দ্য পূর্ণ সম্পর্ক বজায় থাকে। পরিবার সুসংহত হলে প্রবীণদের পরিচর্যা পাবার সুযোগ তৈরি হবে। \nযাঁদের দৈনন্দিন কাজগুলো করতে অসুবিধা হয় কিংবা স্বাধীনভাবে নিজের প্রয়োজনীয় কাজ করতে পারে না তাঁদের জন্য সামাজিক যত্ন জরুরি হয়ে পড়ে। যেসব  প্রবীণ নানা কারণে একাকী হয়ে পড়েছেন কিংবা একাকী  থাকতে বাধ্য হচ্ছেন তাঁরা নিজেদের অক্ষমতার দরুণ কাংখিত পরিচর্যা পেতে বিলম্ব হচ্ছে  অথবা পাচ্ছে না তাঁদেরকে সামাজিক পরিচর্যার আওতায় আনা জরুরি। সামাজিক প্রতিষ্ঠান গড়ে তুলে  কিংবা পেশাদার সেবা প্রতিষ্ঠান থেকে সেবা ক্রয় করে চাহিদা পূরণ করতে হবে। স্থানীয় সরকার, বেসরকারি প্রতিষ্ঠান, বিভিন্ন সেবামূলক প্রতিষ্ঠান  প্রবীণ সেবাকে সহজলভ্য এবং সাশ্রয়ী মূল্যে সেবা গ্রহীতার কাছে  পৌঁছে দিতে হবে। যে সকল সেবাগ্রহীতা  সেবা মূল্য পরিশোধ করতে পারবে না তাঁদের জন্য তহবিল গঠন করতে হবে।\nস্থানীয় সরকার বিভাগ নির্দিষ্ট একটা এলাকায় কত প্রবীণ রয়েছে এবং তাঁদের আর্থ সামাজিক তথ্য সংরক্ষণ করবে। ঝুঁকিপূর্ণ প্রবীণদের বিশেষ বিবেচনায় নিয়ে সেবা অব্যাহত রাখতে হবে। দুঃস্থ প্রবীণদের জন্য তহবিল গঠন করে সেবা অব্যাহত রাখার সুযোগ রাখা উচিত। \nরাষ্ট্র প্রত্যেক প্রবীণের বক্তিগত তথ্য সংরক্ষণ করবে। দুঃস্থ অসহায় প্রবীণদের রাষ্ট্রীয় পৃষ্ঠপোষকতায় পরিচর্যার ব্যবস্থা থাকবে। প্রবীণদের ভরণপোষণ, চিকিৎসা,  বাসস্থান, বিনোদনের দায়িত্ব পালন করবে। অসহায় দরিদ্র প্রবীণ পরিচর্যার জন্য কারো দয়া, করুণা, কৃপা পার্থী হন তবে তাঁর মর্যাদা হানি হবে। রাষ্ট্রের দায়িত্ব ন্যায়ভিত্তিক সমাজ নির্মাণ করে প্রবীণ পরিচর্যা ব্যবস্থা শক্তিশালী করা। পরিচর্যার জন্য বড় বড় শহর গুলোতে পাঁচশো শয্যার প্রবীণ হাসপাতাল, নার্সিং হোম, সেবা কর্মী প্রশিক্ষণ কেন্দ্র, ডিমেনশিয়া ভিলেজ,প্যালিয়েটিভ কেয়ার নির্মাণ করা করা যেতে পারে। এসব জায়গায় সামর্থ্য বান প্রবীণরা সেবা মূল্য পরিশোধ করে মানসম্মত সেবা গ্রহণের সুযোগ পাবে। \nলেখক - প্রবীণ বিষয়ে লেখক, গবেষক ও সংগঠক।",
        "author": "হাসান আলী",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বিশ্বব্যাপী প্রবীণ পরিচর্যা ও সহায়তা ব্যবস্থা শক্তিশালীকরণ"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-10-01T13:05:00",
        "updated_date": "16:58:00",
        "source": "দৈনিক মানবজমিন",
        "last_scraped": "2024-11-06T17:53:58.490462"
    },
    {
        "url": "https://mzamin.com/news.php?news=127788",
        "title": "মালয়েশিয়ায় কলিং ভিসা পুনরায় চালু",
        "image_urls": "https://mzamin.com/uploads/news/main/127788_mal.webp",
        "content": "মালয়েশিয়ায় কলিং ভিসা পুনরায় চালুর সিদ্ধান্ত নিয়েছে দেশটির সরকার। দেশটিতে প্লান্টেশন সেক্টরে ম্যানুয়াল পদ্ধতিতে 'চাহিদাপত্র' সত্যায়ন করার ঘোষণার মধ্যে দিয়ে বন্ধ থাকা কলিং ভিসা পুনরায় চালু করলো আবার।\nমঙ্গলবার, (১৭ সেপ্টেম্বর ২০২৪ খ্রি.) এক বিজ্ঞপ্তিতে প্লান্টেশন সেক্টরে ম্যানুয়াল পদ্ধতিতে 'চাহিদাপত্র' সত্যায়ন করার জন্য এমন তথ্য জানিয়েছে মালেশিয়াস্থ বাংলাদেশ হাইকমিশন। যার স্মারক নং- ৪৯.০১.৬০০১.০০৬.২০.০৮৫.২০২২.৫৫৩\nবিজ্ঞপ্তিতে উল্লেখ করে বলা হয়েছে যে, উপর্যুক্ত বিষয়ের পরিপ্রেক্ষিতে জানানো যাচ্ছে যে, মালয়েশিয়া সরকার নতুন করে তাদের প্ল্যান্টেশন সেক্টরে বিদেশি কর্মী নিয়োগের সিদ্ধান্ত গ্রহণ করেছে। মালয়েশিয়ার সংশ্লিষ্ট মন্ত্রণালয় কর্তৃক ইতিমধ্যে মালয়েশিয়ায় কর্মী নিয়োগের কোটা অনুমোদন করা শুরু হয়েছে। বাংলাদেশ হাইকমিশনের পক্ষ থেকে ইতিমধ্যে প্ল্যান্টেশন সেক্টরের চাহিদাপত্র ম্যানুয়াল পদ্ধতিতে সত্যায়ন করা হচ্ছে। মালয়েশিয়ায় কর্মী নিয়োগের চাহিদাপত্র সত্যায়নের জন্য উল্লেখিত বিজ্ঞপ্তিতে চাওয়া তথ্যাদি বাংলাদেশ হাইকমিশনে জমা প্রদানের জন্য সংশ্লিষ্ট সকলকে নির্দেশক্রমে অনুরোধ করা হয়েছে।\nমালয়েশিয়ায় কর্মী নিয়োগের চাহিদাপত্র সত্যায়নের জন্য নিম্নোক্ত প্রায় ১৫ রকমের তথ্যাদি বাংলাদেশ হাইকমিশনে জমা দেয়ার জন্য সংশ্লিষ্ট সবাইকে অনুরোধ করা হয়েছে:\nএর মধ্যে কোম্পানির অনুমোদনপত্র (কমপক্ষে কোম্পানির একজন কর্মচারী হতে হবে ম্যানেজার পর্যায়ে), সত্যায়ন ফি’র মূল ব্যাংক স্লিপ, শ্রমিকদের সবশেষ বেতন স্লিপ (৪/৫ জন শ্রমিকের নমুনা বেতন স্লিপ), কোম্পানির পটভূমি তথ্যের একটি প্রোফাইল যেখানে উল্লেখ থাকবে বিদ্যমান শ্রমিকের সংখ্যা (দেশি ও বিদেশি), শ্রমিকদের ২/৩ জনের ফোন নম্বর, কোম্পানির ব্যাংক স্টেটমেন্ট (বিগত ৩ মাসের) যেখানে ১০০ শ্রমিকের জন্য ন্যূনতম ব্যালেন্স থাকতে হবে ২ লাখ মালয়েশিয়ান রিঙ্গিত।\nএছাড়াও বিদেশি শ্রমিক ক্ষতিপূরণ প্রকল্পের সকসো নথি (বিদ্যমান কর্মীদের নমুনা নথি), বিদেশি কর্মীদের হাসপাতালে ভর্তি এবং সার্জিকা ১ স্কিম (এসপিআইকেপিএ) (এসকেএইচপিপিএ)-এর নথি (বিদ্যমান শ্রমিকদের নমুনা নথি), বিদ্যমান শ্রমিকদের আবাসন সম্পর্কে জেটিকে অনুমোদিত সার্টিফিকেট, জমির মালিকানার দলিল/জমি ইজারা দলিল, প্রতিশ্রুতি/গ্যারান্টি পত্র, পরিচালকের স্বাক্ষরিত ডিমান্ড লেটার, পাওয়ার অব অ্যাটর্নি, কর্মসংস্থান চুক্তি, রিক্রুটিং এজেন্ট (বিআরএ) এবং কোম্পানির মধ্যে চুক্তি, মালয়েশিয়ার সংশ্লিষ্ট মন্ত্রণালয় কর্তৃক কোটা অনুমোদন পত্রসহ সকল নথির ২ সেট তৈরি করে ১ সেট মূল এবং ১ সেট অনুলিপি হিসেবে দিতে হবে।\nউল্লেখ্য, চলতি বছরের ১৬ জানুয়ারি মালয়েশিয়ার মানবসম্পদমন্ত্রী স্টিভেন সিমের সঙ্গে বৈঠকের পর স্বরাষ্ট্রমন্ত্রী সাইফুদ্দিন নাসুশন ইসমাইল তাকে এই সিদ্ধান্তের কথা জানালেও সম্প্রতি ড. মুহাম্মদ ইউনূস অন্তর্বর্তী সরকারের প্রধান হওয়ার পর এমন সিদ্ধান্তে উৎফুল্ল মালয়েশিয়া প্রবাসীরা।",
        "author": "আরিফুল ইসলাম, মালয়েশিয়া থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মালয়েশিয়ায় কলিং ভিসা পুনরায় চালু"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-09-17T20:16:00",
        "updated_date": "00:16:00",
        "source": "দৈনিক মানবজমিন",
        "last_scraped": "2024-11-06T17:54:12.311824"
    },
    {
        "url": "https://mzamin.com/news.php?news=134448",
        "title": "  ইন্টারপোল সম্মেলনে যোগ দিতে যুক্তরাজ্যে আইজিপি",
        "image_urls": "https://mzamin.com/uploads/news/main/134448_int.webp",
        "content": "পুলিশ মহাপরিদর্শক মো. ময়নুল ইসলাম ইন্টারপোলের (ইন্টারন্যাশনাল ক্রিমিনাল পুলিশ অর্গানাইজেশন) ৯২তম সাধারণ অধিবেশনে যোগ দিতে গত শনিবার রাতে যুক্তরাজ্যে গেছেন। আইজিপি সম্মেলনে ২ সদস্যের বাংলাদেশ প্রতিনিধিদলের নেতৃত্ব দেবেন। প্রতিনিধিদলের অপর সদস্য হলেন পুলিশ হেডকোয়ার্টার্সের এআইজি আলী হায়দার চৌধুরী। চার দিনব্যাপী (৪-৭ই নভেম্বর) ইন্টারপোলের ৯২তম সাধারণ অধিবেশন যুক্তরাজ্যের গ্লাসগো শহরে অনুষ্ঠিত হবে। ইন্টারপোলের ১৯৬টি সদস্য দেশের প্রতিনিধিরা এতে অংশগ্রহণ করবেন।\nঅধিবেশনে বাংলাদেশ প্রতিনিধিদলের সঙ্গে যুক্তরাজ্য, যুক্তরাষ্ট্র, কানাডা, চীন, মালয়েশিয়া, অস্ট্রেলিয়া, তুরস্ক, কাতার, জার্মানি, মালদ্বীপ, দক্ষিণ কোরিয়া, সংযুক্ত আরব আমিরাত ও ইতালি এ ১৩টি দেশের পুলিশ প্রতিনিধিদল এবং ইন্টারপোলের মানব সম্পদ ব্যবস্থাপনা (এইচআরএম) বিভাগের মধ্যে দ্বিপক্ষীয় আলোচনা ও মতবিনিময় সভা অনুষ্ঠিত হবে। এ ছাড়া বাংলাদেশ পুলিশ এবং অস্ট্রেলিয়ান ফেডারেল পুলিশের মধ্যে দ্বিপক্ষীয় পুলিশি সহযোগিতা সংক্রান্ত সমঝোতা স্মারক স্বাক্ষরিত হবে। এর ফলে বাংলাদেশ পুলিশের বৈশ্বিক পুলিশি সহযোগিতার নতুন দ্বার উন্মোচিত হবে। ইন্টারপোলের এবারের সাধারণ অধিবেশনে বায়োমেট্রিক ফ্রন্টলাইন সক্ষমতা, এআই এবং পুলিশিংয়ের ভবিষ্যৎ, টেকসই বহুপাক্ষিকতা-একটি সমন্বিত বিশ্ব নিরাপত্তা স্থাপত্য ও আইন প্রয়োগকারীদের নেতৃত্বের ভবিষ্যৎ এ চারটি প্রধান ইন্টারেক্টিভ প্যানেল থাকবে, যা সংস্থাটির বৈশ্বিক অপরাধ ও আন্তর্জাতিক পুলিশিংয়ের ভবিষ্যৎ সম্পর্কে বিভিন্ন দিক বিশ্লেষণ করবে।\nএ ছাড়াও ইন্টারপোলের বিভিন্ন আইন ও বিধি সংশোধন, এক্সিকিউটিভ কমিটির নির্বাচন, বাৎসরিক বাজেট প্রণয়নসহ বিভিন্ন গুরুত্বপূর্ণ বিষয়ে সিদ্ধান্ত গৃহীত হবে।\nইন্টারপোলের সদস্য দেশসমূহের পুলিশ প্রতিনিধিদলের সঙ্গে দ্বিপক্ষীয় আলোচনা ও মতবিনিময়ের মধ্যদিয়ে বৈশ্বিক পুলিশি সহযোগিতা অধিকতর কার্যকর করার ক্ষেত্রে এ অধিবেশন অতীব গুরুত্ববহ এবং প্রতিনিয়ত পরিবর্তনশীল বৈশ্বিক নিরাপত্তা পরিস্থিতির প্রেক্ষাপটে বাংলাদেশের জন্য অত্যন্ত তাৎপর্যপূর্ণ। সম্মেলন শেষে বাংলাদেশের পুলিশ প্রধান আগামী ৯ই নভেম্বর দেশে ফিরবেন বলে আশা করা হচ্ছে। উল্লেখ্য, বাংলাদেশ ১৯৭৬ সালের ১৪ই অক্টোবর ইন্টারপোলের সদস্যপদ লাভ করে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  ইন্টারপোল সম্মেলনে যোগ দিতে যুক্তরাজ্যে আইজিপি"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:54:26.258375"
    },
    {
        "url": "https://mzamin.com/news.php?news=127595",
        "title": "ভারত থেকে ডিম আমদানি: বাংলাদেশের পোল্ট্রি শিল্পের জন্য দীর্ঘমেয়াদী বিপদ",
        "image_urls": "https://mzamin.com/uploads/news/main/127595_2.webp",
        "content": "বাংলাদেশের প্রাণিসম্পদ খাত গত কয়েক দশকে উল্লেখযোগ্য সাফল্য অর্জন করেছে। সরকারি ও বেসরকারি উভয় ক্ষেত্রের সমন্বিত প্রচেষ্টায় এ খাত দেশের অর্থনীতিতে গুরুত্বপূর্ণ অবদান রাখছে। পোল্ট্রি, গবাদি পশু এবং মৎস্য খাতে উল্লেখযোগ্য উৎপাদন বৃদ্ধি ঘটেছে। আমরা এখন মাংস উৎপাদনে প্রায় স্বয়ংসম্পূর্ণ, এবং দুধের উৎপাদনও উল্লেখযোগ্যভাবে বেড়েছে। পোল্ট্রি শিল্প বর্তমানে দেশের অন্যতম দ্রুত বর্ধনশীল কৃষি খাতগুলোর একটি। এই খাত দেশের অভ্যন্তরীণ ডিম ও মাংসের প্রায় ৯৮% সরবরাহ করে। ছোট ও মাঝারি আকারের খামারগুলো এই শিল্পের মেরুদণ্ড হিসেবে কাজ করছে, যা দেশের অর্থনীতিতে উল্লেখযোগ্য ভূমিকা রাখছে। প্রায় ৬০ লক্ষ মানুষ এই খাতের সঙ্গে সরাসরি বা পরোক্ষভাবে জড়িত, যারা এই শিল্প থেকে তাদের জীবিকা নির্বাহ করে আসছে। পোল্ট্রি খাতে বড় ধরনের উন্নয়ন দৃশ্যমান। বিশেষত ডিম উৎপাদনে এক কথায় বিপ্লব ঘটেছে। প্রাণিসম্পদ খাত সংশ্লিষ্ট আমরা এ বিপ্লবের নীরব সাক্ষী। আমরা জানি কি অক্লান্ত পরিশ্রমে এ সেক্টরকে তিলে তিলে গড়ে তুলেছেন আমাদের খামারী ও এ খাত সংশ্লিষ্ট উদ্যোক্তারা। দেশে এখন বছরে প্রায় ১,৭০০ কোটি ডিম উৎপাদন হয়, যা দেশের চাহিদা মেটাতে সক্ষম। দেশের ডিম উৎপাদন স্থানীয় চাহিদা পূরণের পাশাপাশি সমগ্র বাজার ব্যবস্থাপনায় মূল্য স্থিতিশীল রাখতে সহায়তা করছে। \nসম্প্রতি ডিমের মূল্যবৃদ্ধি এবং বাজারে ডিমের সংকট মোকাবিলায় ভারত থেকে ডিম আমদানির সিদ্ধান্ত ব্যাপক আলোচনা ও বিতর্কের জন্ম দিয়েছে। বাজারে ডিমের মূল্য নিয়ন্ত্রণের উদ্দেশ্যে ভারত থেকে ডিম আমদানি শুরু হয়েছে, কিন্তু এর দীর্ঘমেয়াদী প্রভাব দেশের পোল্ট্রি শিল্পের ওপর যে কতটা ক্ষতিকর হতে পারে, তা গভীরভাবে পর্যালোচনা করা অত্যন্ত জরুরি। ভারত থেকে ডিম আমদানির এ সিদ্ধান্ত অত্যন্ত উদ্বেগজনক। এ ধরনের আমদানি শুধু দেশের পোল্ট্রি শিল্পের ভবিষ্যতের জন্য হুমকিস্বরূপ নয়, বরং খাদ্য নিরাপত্তা ও অর্থনৈতিক স্থিতিশীলতায় দীর্ঘমেয়াদী প্রভাব ফেলতে পারে। সস্তায় ডিম আমদানির ফলে দেশের খামারিদের আয় কমে গেলে তারা মারাত্মক অর্থনৈতিক সংকটে পড়বে, যার ফলে দেশের অর্থনীতিতে বড় ধরনের ধাক্কা লাগতে বাধ্য।\nভারতীয় ডিমের আপাত সস্তা দাম দেশীয় খামারিদের প্রতিযোগিতায় পিছিয়ে ফেলছে, যা স্থানীয় খামারিদের টিকে থাকা কঠিন করে তুলবে। দেশীয় খামারিরা এই মুহুর্তে বিদেশি প্রতিযোগিতার সম্মুখীন। আমাদের পোল্ট্রি ফিড, ওষুধ, এবং ভ্যাকসিনের অধিকাংশই আমদানি নির্ভর ফলে খাদ্য, ওষুধ, এবং অন্যান্য সরঞ্জামের খরচ ভারতের তুলনায় বেশি ফলে দেশীয় খামারিরা ভারতীয় ডিমের সাথে প্রতিযোগিতায় পিছিয়ে পড়বে এটাই স্বাভাবিক। ভারতের পোল্ট্রি খাতের উৎপাদন খরচ কম হওয়ার অন্যতম কারণ তাদের পোলট্রি উৎপাদন পুরোপুরি দেশীয় কাঁচামাল দ্বারা সমৃদ্ধ, যার ফলে তাদের উৎপাদন ব্যয় কম। এর ফলে, ভারতীয় খামারিরা সস্তা ডিম উৎপাদন করে আন্তর্জাতিক বাজারে সহজেই প্রতিযোগিতা করতে পারছে, যা আমাদের খামারিদের জন্য বড় ধরনের সমস্যা তৈরি করছে। সরকারের এই আমদানি নির্ভর পদক্ষেপ দেশের পোল্ট্রি খাতকে আরো ঝুঁকিতে ফেলবে। দেশীয় খামারিরা যদি প্রতিযোগিতায় টিকে না থাকতে পারে, তবে তারা ব্যবসা থেকে সরে দাঁড়াবে, এবং ভবিষ্যতে আমাদের ডিমের জন্য বিদেশের ওপর নির্ভরশীল হতে হবে। \nএকবার দেশীয় খামারিরা ব্যবসা বন্ধ করতে বাধ্য হলে, তখন বাজারে ডিমের সরবরাহ সম্পূর্ণভাবে আমদানির ওপর নির্ভরশীল হয়ে পড়বে। এই অবস্থায় আমদানিকারকরা ডিমের দাম নিয়ন্ত্রণ করার ক্ষমতা পাবে, যা সাধারণ ভোক্তাদের জন্য ক্ষতিকর হয়ে দাঁড়াবে। আজ ডিমের দাম কমানো হলেও, ভবিষ্যতে এই দাম বাড়িয়ে জনগণের উপর চাপ সৃষ্টি করা হবে নিশ্চিত। এ ধরনের আমদানি নির্ভরতা দেশের খাদ্য নিরাপত্তাকে হুমকির মুখে ফেলবে এবং আন্তর্জাতিক বাজারের ওপর অতিরিক্ত নির্ভরশীল করে তুলবে।\nএক্ষেত্রে আমাদের স্বাস্থ্য ও খাদ্য নিরাপত্তার বিষয়টি খুবই গুরুত্বপূর্ণ। বাংলাদেশে পোল্ট্রি খামারগুলোতে কঠোর স্বাস্থ্যবিধি অনুসরণ করে ডিম উৎপাদন করা হয়। কিন্তু আমদানিকৃত ডিমের ক্ষেত্রে এই মান বজায় রাখা হয়েছে কি না, তা নিশ্চিত করা কঠিন। ভারত থেকে আমদানি করা ডিমের মান, নিরাপত্তা এবং স্বাস্থ্য ঝুঁকির বিষয়টি নিশ্চিত করতে কোনো স্পষ্ট বিধিমালা নেই। যদি আমদানি করা ডিমের মান নিয়ে কোনো সমস্যা দেখা দেয়, তা দেশের জনস্বাস্থ্যের জন্য বড় ধরনের হুমকি তৈরি করবে। পাশাপাশি, এই ডিমের উৎস সম্পর্কে স্বচ্ছতা ও সঠিক পরীক্ষার অভাবও উদ্বেগজনক। সারা বিশ্বে বহুল ব্যবহৃত কিছু পোল্ট্রি খাদ্য উপাদান যেমন মিট ও বোন মিল বাংলাদেশে পোলট্রি খাদ্যে খুব কঠোরভাবে নিষিদ্ধ। এছাড়াও আমাদের দেশে পোল্ট্রি খাদ্যে এন্টিবায়োটিকের ব্যবহার একেবারে শুণ্যের কোঠায়। এই ব্যাপারগুলো মানুষের স্বাস্থ্য সুরক্ষায় প্রয়োজনীয় উদ্যোগ কিন্তু এটা মুরগির ডিম ও মাংসের উৎপাদন খরচ বাড়াচ্ছে। ভারতের ডিম উৎপাদনে এই নিষেধাজ্ঞা মানা হচ্ছে কি না সেটা নিশ্চিতের কোন ব্যবস্থা নাই।  \nডিম আমদানির পরিবর্তে বাংলাদেশে ডিমের বাজার ব্যবস্থাপনায় নজর দেওয়া উচিত যা বর্তমানে একটি বিশেষ গোষ্ঠী ও মধ্যস্বত্বভোগিদের দখলে। দেশের প্রতিটি বাজারে এখনো ডিমের দাম নির্ধারণের পদ্ধতি মূলত চাহিদা ও সরবরাহের উপর নির্ভর করে। বড় ডিলাররা একসঙ্গে বসে ডিমের দাম নির্ধারণ করে, যা বাজারের প্রকৃত অবস্থার প্রতিফলন ঘটে না। এই পদ্ধতিতে স্বচ্ছতার অভাব রয়েছে এবং এটি অনেক সময় মুনাফাখোরদের হাতে চলে যায়। ফলে সাধারণ মানুষ চড়া দামে ডিম কিনতে বাধ্য হয়, অথচ খামারিরা যথাযথ দাম পায় না। এই বাজার ব্যবস্থার আধুনিকায়ন খুবই প্রয়োজন। আধুনিক ডিম বাজার ব্যবস্থাপনায় ডিজিটাল প্ল্যাটফর্ম ব্যবহার করা যেতে পারে, যেখানে খামারি থেকে ভোক্তা পর্যন্ত পুরো চেইনটি স্বচ্ছ এবং নিয়ন্ত্রিত থাকবে। বাজারদর নির্ধারণের ক্ষেত্রে ইলেকট্রনিক ট্রেডিং সিস্টেম প্রয়োগ করা যেতে পারে, যা খামারিদের সরাসরি ন্যায্যমূল্য পাওয়ার সুযোগ দেবে। এছাড়া, লজিস্টিকস এবং কোল্ড স্টোরেজ সুবিধা বাড়ানোর মাধ্যমে ডিম সংরক্ষণ এবং বিতরণে উন্নতি করা যাবে, যা বাজারে ডিমের সরবরাহ নিয়ন্ত্রণে সহায়ক হবে। এর ফলে, সরবরাহ সংকট বা মূল্যবৃদ্ধি এড়ানো সম্ভব হবে, যা দেশীয় বাজারকে স্থিতিশীল রাখতে সাহায্য করবে। অন্যদিকে, উৎপাদক এবং ভোক্তাদের মধ্যে সরাসরি যোগাযোগের ব্যবস্থা করতে ই-কমার্স প্ল্যাটফর্ম গড়ে তোলা যেতে পারে। এতে করে খামারিরা তাদের ডিম সরাসরি ভোক্তাদের কাছে বিক্রি করতে পারবে, যা বাজারের মধ্যস্বত্বভোগীদের প্রভাব কমিয়ে দেবে এবং খামারিরাও ন্যায্য দাম পাবে।\nদেশের পোল্ট্রি শিল্পের দীর্ঘমেয়াদী উন্নয়নে গুরুত্ব দেওয়া অত্যন্ত জরুরি। ডিম উৎপাদন বাড়াতে সরকারকে দেশীয় খামারিদের জন্য বিশেষ প্রণোদনা দিতে হবে। খাদ্য ও পশু খাদ্যের দাম নিয়ন্ত্রণ, সহজ ঋণ সুবিধা, এবং খামারিদের জন্য আধুনিক প্রযুক্তির প্রয়োগ বৃদ্ধি করা হলে, দেশের পোল্ট্রি শিল্প আরো শক্তিশালী হতে পারে। এর ফলে ডিমের দাম স্থিতিশীল থাকবে এবং সংকটের সময়ে আমদানির প্রয়োজনীয়তা কমবে। সরকারের উচিত বাজার নিয়ন্ত্রণের পাশাপাশি দেশীয় উৎপাদন ব্যবস্থার উপর বিশেষ গুরুত্ব দেওয়া। আমদানি নির্ভরতা কমিয়ে স্থানীয় উৎপাদন বাড়ানোর চেষ্টা করলে, পোল্ট্রি শিল্পের সঙ্গে জড়িত লক্ষাধিক মানুষের জীবিকা নিশ্চিত করা সম্ভব হবে। বাংলাদেশে পোল্ট্রি খাতের গুরুত্বকে অবমূল্যায়ন করা যাবে না, কারণ এটি শুধু একটি ব্যবসায়িক খাত নয়, বরং দেশের খাদ্য নিরাপত্তার একটি গুরুত্বপূর্ণ স্তম্ভ। সরকার ও সংশ্লিষ্ট প্রতিষ্ঠানগুলোর উচিত এ খাতে গবেষণা এবং উন্নয়নে বিনিয়োগ করা, যাতে দেশের খামারিরা সহজলভ্য ও সাশ্রয়ী মূল্যে ফিড, ওষুধ এবং ভ্যাকসিন পেতে পারে। এর ফলে খামারিদের উৎপাদন ব্যয় কমে যাবে এবং তারা ভারতীয় খামারিদের সঙ্গে প্রতিযোগিতা করতে পারবে। ভারত থেকে ডিম আমদানির সাময়িক পদক্ষেপটি দেশের বাজারে ডিমের দাম কমাতে সহায়ক হয়ত হবে, কিন্তু এর দীর্ঘমেয়াদী প্রভাব পোল্ট্রি শিল্পের জন্য ধ্বংসাত্মক হবে। আমদানি নির্ভরতা কমিয়ে দেশীয় পোল্ট্রি শিল্পকে শক্তিশালী করার লক্ষ্যে সরকারের সঠিক নীতিমালা গ্রহণ করতে হবে। দেশের খাদ্য নিরাপত্তা এবং পোল্ট্রি শিল্পের সুরক্ষা নিশ্চিত করতে আমাদের সবাইকে ঐক্যবদ্ধভাবে কাজ করার এখনই সময়।\nডাঃ মোঃ মোছাব্বির হোসেন\nকৃষক ও কৃষি চিন্তক \ndrmossabbir@gmail.com",
        "author": "",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভারত থেকে ডিম আমদানি: বাংলাদেশের পোল্ট্রি শিল্পের জন্য দীর্ঘমেয়াদী বিপদ"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-15T16:40:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:54:40.000118"
    },
    {
        "url": "https://mzamin.com/news.php?news=134230",
        "title": "তারেক রহমানের বার্তা ঘরে ঘরে পৌঁছে দিতে হবে: শরীফ উদ্দিন জুয়েল",
        "image_urls": "https://mzamin.com/uploads/news/main/134230_s-1.webp",
        "content": "সমৃদ্ধ বাংলাদেশ গড়তে বিএনপির ভারপ্রাপ্ত চেয়ারম্যান তারেক রহমানের ঘোষিত ৩১ দফার বার্তা ঘরে ঘরে পৌঁছে দিতে হবে বলে আহ্বান জানিয়েছেন ঢাকা মহানগর যুবদল উত্তরের আহ্বায়ক শরীফ উদ্দিন জুয়েল। শুক্রবার (০১ নভেম্বর) বিকালে জাতীয়তাবাদী যুবদল ঢাকা মহানগর উত্তরের রামপুরা থানার ৯৮নং ওয়ার্ড যুবদলের কর্মী সভায় প্রধান অতিথির বক্তব্যে তিনি এসব কথা বলেন। সাংগঠনিক কার্যক্রম আরো গতিশীল করার লক্ষ্যে এ সভা আয়োজিত হয়। সভায় প্রধান বক্তা হিসেবে উপস্থিত ছিলেন সদস্য সচিব সাজ্জাদুল মিরাজ, বিশেষ অতিথি হিসেবে উপস্থিত ছিলেন যুগ্ম আহ্বায়ক মনিরুল ইসলাম স্বপন। সভায় আরো উপস্থিত ছিলেন, সংগঠনের যুগ্ম-আহ্বায়ক আবুল হাসান টিটু, রামপুরা থানা যুবদলের আহ্বায়ক কামাল আহমেদ দুলু, সদস্য সচিব আসিব সাত্তার খান। অনুষ্ঠানে সভাপতিত্ব করেন ৯৮নং ওয়ার্ড যুবদলের আহ্বায়ক মো. রুহুল আমিন খান এবং সঞ্চালনায় ছিলেন সদস্য সচিব খোরশেদ আলম অপু। এছাড়া আরো উপস্থিত ছিলেন রামপুরা থানা যুবদলের নেতৃবৃন্দ, ওয়ার্ডের বর্তমান ও সাবেক নেতৃবৃন্দসহ বিভিন্ন নেতাকর্মীরা।\nশরীফ উদ্দিন জুয়েল বলেন, ৩১ দফা বাস্তবায়নের লক্ষ্যে ঢাকা মহানগর উত্তর যুবদল ৯৮নং ওয়ার্ড সামনে থেকে নেতৃত্ব দেবে। দেশের প্রতিটি মানুষের কাছে এ বার্তা পৌঁছে দিতে হবে। দেশনায়ক তারেক রহমানের বাংলাদেশ নিয়ে স্বপ্ন ঘরে ঘরে পৌঁছে দিতে হবে। সেই লক্ষ্য নিয়ে এগিয়ে যেতে হবে। অন্তর্বর্তীকালীন সরকারকে সুষ্ঠু নির্বাচনের জন্য দ্রুত সময়ের মধ্যে রোডম্যাপ ঘোষণা করারও দাবি জানান তিনি।\nযুবদলের এই নেতা আশা প্রকাশ করে বলেন, সুষ্ঠু নির্বাচনের মাধ্যমে জনগণের সমর্থন নিয়ে বিএনপি সরকার গঠন করবে। তখনই আমাদের স্বপ্ন পূরণ হবে, জনগণের প্রত্যাশা বাস্তবায়ন হবে। তিনি আরো বলেন, আমরা শেখ হাসিনা মুক্ত বাংলাদেশ পেয়েছি, কিন্তু শেখ হাসিনার প্রেতাত্মা মুক্ত বাংলাদেশ পাইনি। তারা এখনো ষড়যন্ত্র করে যাচ্ছে, তাদের ষড়যন্ত্র প্রতিহত করবো। সমৃদ্ধ বাংলাদেশ গড়ে তুলবো।\nযুবদলের নেতাকর্মীদের সতর্ক করে জুয়েল বলেন, আওয়ামী প্রেতাত্মারা নানাভাবে প্রলোভন দেখিয়ে যুবদলে অনুপ্রবেশ ঘটাতে পারে। আপনাদেরকে সে বিষয়ে সজাগ থাকতে হবে।\nতিনি বলেন, বিএনপির ভারপ্রাপ্ত চেয়ারম্যান তারেক রহমানের নির্দেশনায় জনকল্যাণমূলক কাজের ভিতর দিয়ে দেশকে এগিয়ে নিয়ে যেতে হবে। স্বৈরাচারী শাসন ব্যবস্থা পুরো দেশকে ধ্বংস করে দিয়েছে। স্বৈরাচার শেখ হাসিনা পালিয়ে গেলেও তাঁর প্রেতাত্মাদের ষড়যন্ত্র এখানো থেমে নেই। রাষ্ট্রীয় প্রতিষ্ঠান গুলোকে ধ্বংসসহ চক্রান্ত করছে শিল্প প্রতিষ্ঠানকে পরিকল্পিতভাবে ধ্বংস করে অস্থিতিশীল পরিস্থিতি তৈরি করতে। তাই দেশ ও জনগণের স্বার্থ রক্ষার্থে সকল বিভেদ ভুলে সবাইকে একসাথে কাজ করতে হবে। আওয়ামী লীগ যুবলীগ সন্ত্রাসীদের বিরুদ্ধে এবং তাদের দোসরদের সব ষড়যন্ত্র দৃঢ়তার সঙ্গে রুখে দিতে হবে।\nঅপরদিকে প্রধান বক্তা সাজ্জাদুল মিরাজ বলেন, স্বৈরাচার আওয়ামী লীগের সন্ত্রাসী সংগঠন ছাত্রলীগ, যুবলীগ যে অন্যায় অবিচার সাধারণ মানুষের উপর করেছে, তা বাংলাদেশের মাটিতে আর করতে দেওয়া হবে না। আমরা রাজপথে থেকে স্বৈরাচারের সকল ষড়যন্ত্র রুখে দিবো। দেশ গঠনে প্রতিটি নাগরিকের ভূমিকা গুরুত্বপূর্ণ এবং সম্মিলিত প্রচেষ্টায় একটি সমৃদ্ধশালী বাংলাদেশ গড়ে উঠতে পারে। তাই বিএনপির ভারপ্রাপ্ত চেয়ারম্যান তারেক রহমান এর নির্দেশনায় সন্ত্রাস, দুর্নীতি, দখলবাজ, চাঁদাবাজ মুক্ত একটি বাংলাদেশ গড়তে আমরা সবাই প্রতিজ্ঞাবদ্ধ। কেউ যদি দলের নাম ভাঙিয়ে কোন চাঁদাবাজিতে কিংবা কোন অপকর্মে লিপ্ত হয়, তবে তাকে আইন শৃঙ্খলা বাহিনীর হাতে সোপর্দ করার অনুরোধ জানাচ্ছি এবং দল থেকে তাদের বহিষ্কার করা হবে। যুবদলে কোন অপকর্মকারী ও বহিরাগতদের স্থান হবে না।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "তারেক রহমানের বার্তা ঘরে ঘরে পৌঁছে দিতে হবে: শরীফ উদ্দিন জুয়েল"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-11-02T17:35:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:54:51.901574"
    },
    {
        "url": "https://mzamin.com/news.php?news=134463",
        "title": "  সিদ্ধিরগঞ্জে পরকীয়ার সন্দেহে স্ত্রীকে হত্যা, স্বামী আটক",
        "image_urls": "https://mzamin.com/uploads/news/main/134463_sid.webp",
        "content": "সিদ্ধিরগঞ্জে পরকীয়া সম্পর্কে জড়িয়েছেন এমন সন্দেহে কাঞ্চন নাহার (৩৪) নামের এক গৃহবধূকে গলায় গামছা পেঁচিয়ে শ্বাসরোধ করা হয়েছে। রোববার ভোর রাতে সিদ্ধিরগঞ্জের মিজমিজি আল আমিন নগরের মো. আফতাব উদ্দিনের ভাড়াটিয়া বাড়ি থেকে তার লাশ উদ্ধার করে পুলিশ। এসময় নিহত কাঞ্চন নাহারের স্বামী মো. মোতালিম মিয়াকে (৩৮) আটক করা হয়। নিহত কাঞ্চন নাহার গাইবান্ধা জেলার সুন্দরগঞ্জ থানার রামজীবন গ্রামের আবুল কালামের মেয়ে এবং স্বামী মোতালেব মিয়া একই গ্রামের মায়েজউদ্দিনের ছেলে। ঘটনাস্থলে যাওয়া সিদ্ধিরগঞ্জ থানার এসআই নিবির আহমেদ জানান, তারা স্বামী-স্ত্রী উভয়ে আদমজী ইপিজেডে পৃথক দুইটি তৈরী পোশাক কারখানায় কাজ করেন। স্বামী মো. মোতালিম মিয়া ইউনেস্কো বিডি লিমিটেড নামে তৈরী পোশাক কারখানার ডেপুটি ম্যানেজার হিসেবে কাজ করেন এবং নিহত স্ত্রী কাঞ্চন নাহার লিনটাচ নামক অপর একটি কারখানায় অপারেটর হিসেবে করতেন। শনিবার রাতে মোতালিম মিয়া বাসায় ফেরার পর দেখতে পান তার স্ত্রী কাঞ্চন নাহার ফোনে কথা বলছেন। এসময় সন্দেহ হলে, কার সঙ্গে কথা বলছেন তার স্ত্রীর নিকট সে কারণ জানতে চান মোতালিম মিয়া। কিন্তু স্ত্রী কাঞ্চন নাহার তার মোবাইল থেকে নাম্বারটি মুছে ফেলেন। এ নিয়ে তাদের মধ্যে ঝগড়া শুরু হয়। ঝগড়ার এক পর্যায়ে স্ত্রী কাঞ্চন নাহার বিবাহবহির্ভূত সম্পর্কে জড়িয়েছেন এ সন্দেহে গলায় গামছা পেঁচিয়ে শ্বাসরোধ করে হত্যা করে স্বামী মোতালেব মিয়া। পুলিশ লাশ উদ্ধার করে ময়নাতদন্তের জন্য নারায়ণগঞ্জ মর্গে প্রেরন করে। এ বিষয়ে সিদ্ধিরগঞ্জ থানার ওসি আল মামুন জানান, স্ত্রী হত্যার ঘটনায় তার স্বামীকে আটক করা হয়েছে। স্বামী মোতালেব মিয়া তার স্ত্রীকে হত্যার কথা পুলিশের নিকট স্বীকার করেছেন। এ ঘটনায় মামলার প্রস্তুতি চলছে।",
        "author": "স্টাফ রিপোর্টার, নারায়ণগঞ্জ থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  সিদ্ধিরগঞ্জে পরকীয়ার সন্দেহে স্ত্রীকে হত্যা",
            " স্বামী আটক"
        ],
        "news_subcategory": "general",
        "news_type": "national",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:55:03.553065"
    },
    {
        "url": "https://mzamin.com/news.php?news=113652",
        "title": "গ্রামে বসেই পাওয়া যাবে বিডিটিকেটস-এর দূরপাল্লার বাসের টিকেট  ",
        "image_urls": "https://mzamin.com/uploads/news/main/113652_sohag.webp",
        "content": "রবি'র প্রিমিয়াম ই-টিকেটিং প্ল্যাটফর্ম বিডিটিকেটস-এর টিকেটিং সেবা এখন থেকে জয়তুন বিজনেস সলিউশনসের প্রতিষ্ঠিত ‘ভিলেজ ডিজিটাল বুথ (ভিডিবি) থেকে পাওয়া যাবে। এর ফলে স্থানীয় মানুষকে কষ্ট করে জেলা-উপজেলা পর্যায়ে গিয়ে দূরপাল্লার বাসের টিকেট সংগ্রহ করার প্রয়োজন পড়বে না।\nতৃণমূল পর্যায়ে দূরপাল্লার বাসের টিকেট সেবা পৌঁছে দিতে যৌথ উদ্যোগে কাজ করবে রবি'র  ফ্ল্যাগশিপ ডিজিটাল উদ্যোক্তা প্ল্যাটফর্ম আর-ভেঞ্চার্স এর প্রিমিয়ার অনলাইন টিকিটিং প্ল্যাটফর্ম বিডিটিকেটস ও জয়তুন বিজনেস সলিউশনস লিমিটেড। \nরবি আজিয়াটার অঙ্গপ্রতিষ্ঠান আর-ভেঞ্চার্স এর কর্পোরেট হেডকোয়ার্টারে সম্প্রতি এক অনুষ্ঠানে এ সংক্রান্ত চুক্তি স্বাক্ষর করেন আর-ভেঞ্চার্স পিএলসির প্রধান নির্বাহী (সিইও) কাজী মাহবুব হাসান ও জয়তুন বিজনেস সলিউশনস লিমিটেডের এর ব্যবস্থাপনা পরিচালক (এমডি) আকবর হোসেন। এ সময় উপস্থিত ছিলেন রবির এমডি ও সিইও রাজীব শেঠি ও জয়তুন বিজনেস সলিউশনস লিমিটেডের প্রতিষ্ঠাতা ও চেয়ারম্যান মো: আরফান আলী। \n২০২২ সালে প্রতিষ্ঠার পর থেকে জয়তুন বিজনেস সলিউশনস লিমিটেড ১৫টি জেলায় দুই শতাধিক ভিলেজ ডিজিটাল বুথ (ভিডিবি) স্থাপন করে ৬৪ হাজার গ্রাহককে সেবা দিচ্ছে। এসব ভিডিবি তৃণমূল পর্যায়ে আর্থিক সেবাকে সহজলভ্য করে দেশের অর্থনৈতিক অন্তর্ভুক্তিতে অবদান রাখছে। এখন থেকে এসব ভিডিবিতে মিলবে দূরপাল্লার বাসের টিকেট। স্থানীয় মানুষকে এখন কষ্ট করে জেলা-উপজেলা পর্যায়ে গিয়ে বাসের টিকেট সংগ্রহ করার প্রয়োজন পড়বে না। এর মাধ্যমে স্থানীয় উদ্যোক্তারাও পাচ্ছেন বাড়তি আয় ও কর্মসংস্থানের সুযোগ। \nরবি আজিয়াটা লিমিটেডের এমডি ও সিইও রাজীব শেঠি এই অংশীদারিত্বের গুরুত্ব তুলে ধরে বলেন, ‘রবি সারা বাংলাদেশে ডিজিটাল রূপান্তর আনতে প্রতিশ্রুতিবদ্ধ। জয়তুন এবং আর-ভেঞ্চার্স এর এই পার্টনারশিপ গ্রাহকদের সহজলভ্যতা ও সুবিধা প্রদানের ব্যাপারে নিবেদিতপ্রাণ প্রয়াস।’\nএ ব্যাপারে জয়তুন বিজনেস সলিউশনস লিমিটেডের প্রতিষ্ঠাতা ও চেয়ারম্যান মো. আরফান আলী বলেন, ‘বাংলাদেশের গ্রামাঞ্চলে আর্থিক বিভাজন দূর করাই আমাদের লক্ষ্য। রবি এবং আর-ভেঞ্চারস এর সাথে পার্টনারশিপ করার মাধ্যমে আমরা বাস টিকেটের মতো প্রয়োজনীয় পরিষেবাগুলোকে সকলের জন্য সহজলভ্য করে তোলার চেষ্টা করছি।’\nবিডিটিকেটস বাস বুকিং থেকে শুরু করে হোটেল বুকিং এর মত বিভিন্ন পরিষেবা প্রদান করে। যেকোনো সময়, যেকোনো জায়গা থেকে গ্রাহকরা যেনো টিকিট ক্রয় করতে পারেন সেই বিষয়টি নিশ্চিত করে এই প্ল্যাটফর্ম।\nঅনুষ্ঠানে উপস্থিত ছিলেন আর-ভেঞ্চার্স এর হেড অফ প্রোডাক্ট অ্যান্ড ব্র্যান্ড মুনতাসির আহমেদ, হেড অফ ডিপ অ্যানালিটিক্স সৈয়দ ইফতেখার আমিন, হেড অফ পার্টনারশিপস অ্যান্ড ইন্টিগ্রেশন মো: তানভীর হোসেন, হেড অফ টেক আহনাফ তাজওয়ার এবং হেড অফ এইচ আর মো: ইসমাইল হোসেন ।\nজয়তুন বিজনেস সলিউশনস লিমিটেডের পক্ষ থেকে উপস্থিত ছিলেন ডিরেক্টর - শামীম আরা খানম ও সাবিত ইসরার, বিজনেস অ্যান্ড প্রোডাক্ট কনসালটেন্ট – মো: আরিফুল মাজিদ, এবং এজেন্ট ব্যাংকিং ডিভিশনের হেড অফ বিজনেস অ্যান্ড ইনচার্জ - মো: খাদেমুল ইসলাম।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গ্রামে বসেই পাওয়া যাবে বিডিটিকেটস-এর দূরপাল্লার বাসের টিকেট  "
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-06-09T18:31:00",
        "updated_date": "19:04:00",
        "source": "দৈনিক মানবজমিন",
        "last_scraped": "2024-11-06T17:55:14.969484"
    },
    {
        "url": "https://mzamin.com/news.php?news=134482",
        "title": "গান বাংলার ব্যবস্থাপনা পরিচালক তাপস গ্রেপ্তার",
        "image_urls": "https://mzamin.com/uploads/news/main/134482_Untitled-8.webp",
        "content": "সুরকার, সংগীত পরিচালক ও দেশের একমাত্র সংগীতভিত্তিক টিভি চ্যানেল গানবাংলার ব্যবস্থাপনা পরিচালক ও সিইও কৌশিক হোসেন তাপসকে গ্রেপ্তার করা হয়েছে। জুলাই-আগস্টে গণহত্যার ঘটনায় উত্তরা পূর্ব থানায় দায়ের করা মামলায় রোববার মধ্যরাতে রাজধানীর উত্তরা থেকে তাকে গ্রেপ্তার করে উত্তরা পূর্ব থানা পুলিশ। বিষয়টি নিশ্চিত করেছেন ডিএমপির উত্তরা বিভাগের উপকমিশনার (ডিসি) রওনক জাহান।\n ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "গান বাংলার ব্যবস্থাপনা পরিচালক তাপস গ্রেপ্তার"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T13:46:00",
        "updated_date": "11:19:00",
        "source": "দৈনিক মানবজমিন",
        "last_scraped": "2024-11-06T17:55:26.369967"
    },
    {
        "url": "https://mzamin.com/news.php?news=134449",
        "title": "জনগণকেই শিল্পকলা বাঁচাতে হবে- মহাপরিচালক",
        "image_urls": "https://mzamin.com/uploads/news/main/134449_jono.webp",
        "content": "আইনশৃঙ্খলা বাহিনীর পাহারায় নয়, জনগণকেই শিল্পকলার প্রণোদনার দায়িত্ব নিতে হবে বলে মন্তব্য করেছেন বাংলাদেশ শিল্পকলা একাডেমির মহাপরিচালক ড. সৈয়দ জামিল আহমেদ। বলেছেন, আমরা জনবান্ধব শিল্পকলা একাডেমি চাই। জনগণই যেন শিল্পকলাকে লালন করে। আমি দায়িত্ব নেয়ার পর থেকেই বলে আসছি, শিল্প চর্চাকে সমাজের কেন্দ্রে স্থাপন করতে হবে। সংস্কৃতি বিষয়ক মন্ত্রণালয়ের খাতে বরাদ্দ বাড়াতে হবে। গতকাল শনিবার জাতীয় নাট্যশালা মিলনায়তনে এক অনাকাঙ্ক্ষিত পরিস্থিতি সৃষ্টি হয়, যার প্রেক্ষিতে রোববার সকাল ৯টায় বাংলাদেশ শিল্পকলা একাডেমিতে নিজ কার্যালয় থেকে এক ভার্চ্যুয়াল সংবাদ সম্মেলন করে তিনি এসব কথা বলেন।\nজুলাই বিপ্লবোত্তর দেশের সার্বিক নিরাপত্তা পরিস্থিতি বিবেচনায় বাংলাদেশ শিল্পকলা একাডেমির সকল মিলনায়তন বন্ধ ছিল ১০ই অক্টোবর পর্যন্ত। কিন্তু পরবর্তীতে একাডেমির সাংস্কৃতিক কার্যক্রমে স্থবিরতা দূর করতে, রাজধানীসহ সারা দেশে জেলা শিল্পকলা একাডেমিগুলোতেও সাংস্কৃতিক কার্যক্রম সচল করতে উদ্যোগ গ্রহণ করেন একাডেমির মহাপরিচালক ড. সৈয়দ জামিল আহমেদ। ফলে নানান প্রতিকূলতার মধ্যে সীমিত পরিসরে গত ১১ই অক্টোবর  জাতীয় নাট্যশালা মিলনায়তন নাট্য মঞ্চায়নের জন্য এবং ২টি মহড়া কক্ষ নাট্যচর্চার জন্য উন্মুক্ত করা হয়। সংবাদ সম্মেলনে গতকালের ঘটনা তুলে ধরে তিনি বলেন-  সোহরাওয়ার্দী উদ্যানের মুক্তমঞ্চে শিল্পকলার আয়োজনে যাত্রা উৎসব চলছে। আমি এবং নাট্যকলা বিভাগের পরিচালক ফয়েজ জহির সেখানে ছিলাম। নাট্যশালার সামনে বিক্ষোভ হচ্ছে শুনে আমি একাডেমিতে যাই। ততক্ষণে একাডেমির কর্মকর্তাগণ পরিস্থিতি নিয়ন্ত্রণে নিয়ে এসেছিলেন। এমতাবস্থায় আমি ব্যাকস্টেজে গিয়ে দেশ নাটকের সদস্যদের মনোযোগ দিয়ে উৎকৃষ্টমানের প্রযোজনা উপস্থাপনের পরামর্শ দেই। একইসঙ্গে বাবুকে তিরস্কার করি কুরুচিসম্পন্ন পোস্ট দেয়ার জন্য। তারপর আমি যাত্রা আসরে ফিরে যাই। এর কিছুক্ষণ পর আবার ফোন আসে। এবার বিক্ষুব্ধ জনতা নিয়ন্ত্রণের বাইরে। আমি একাডেমিতে ফিরে গিয়ে বিক্ষোভকারীদের সঙ্গে কথা বলি। তারা জানায়, যে সংগঠনের নাটক মঞ্চস্থ হচ্ছে তাদের দলের একজন সদস্য  স্বৈরাচারের দোসর। ওই নির্দিষ্ট ব্যক্তির কারণে নাট্যদলের প্রদর্শনী করতে দেবে না। আমি তাদের বুঝিয়েছি, দেশ নাটকের অনেক সদস্যও জুলাই গণঅভ্যুত্থানে সক্রিয়ভাবে অংশ নিয়েছে। তাদের মধ্যে গুলিবিদ্ধও আছে। আমি তাদের বুঝিয়েছি, শিল্পকলার কণ্ঠ যেন কেউ রোধ না করে। শেখ হাসিনার মতো স্বৈরাচার আমরা হতে চাই না। ২০১৮ সাল থেকে আমি নাটক করে স্বৈরাচারের বিরুদ্ধে প্রতিবাদ করেছি। আরও বিতর্কের পরে তারা আবারো উত্তেজিত হয়ে পড়ে। তাদের একজন নিজেকে রিকশাচালক পরিচয় দিয়ে জানায়, জুলাই আন্দোলনে তিনি গুলিবিদ্ধ হয়েছেন।” পরে শিল্পকলা একাডেমি আক্রান্ত হওয়ার শঙ্কা তৈরি হওয়ায় অধ্যাপক ড. জামিল আহমেদ বলেন, “আমি এটাও বলেছি, আমার বুকের উপর দিয়ে যান। তখন আমাকে পাশ কেটে দেয়াল টপকে কয়েকজন ঢুকে পড়ে। যখন গেইট ভেঙে ফেলে। তখন আমি দেশ নাটকের সদস্যদের সঙ্গে কথা বলে প্রদর্শনী বন্ধ করার সিদ্ধান্ত নিয়েছি।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "জনগণকেই শিল্পকলা বাঁচাতে হবে- মহাপরিচালক"
        ],
        "news_subcategory": "general",
        "news_type": "national-international",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:55:38.337598"
    },
    {
        "url": "https://mzamin.com/news.php?news=134210",
        "title": "কমালা না ট্রাম্প, কার পক্ষ নেবে ভারত",
        "image_urls": "https://mzamin.com/uploads/news/main/134210_Untitled-9.webp",
        "content": "ডনাল্ড ট্রাম্প যুক্তরাষ্ট্রের প্রেসিডেন্ট থাকাকালে তার সঙ্গে ঘনিষ্ঠ সম্পর্ক গড়ে উঠেছিল ভারতের প্রধানমন্ত্রী নরেন্দ্র মোদির। আবার ২০২০ সালের প্রেসিডেন্ট নির্বাচনে জো বাইডেন নির্বাচিত হওয়ার পর প্রথম যেসব বিশ্বনেতা তাকে অভিনন্দন জানিয়েছিলেন তার মধ্যে মোদি ছিলেন অন্যতম।\nযুক্তরাজ্যভিত্তিক থিংক ট্যাংক চ্যাথাম হাউজের এশিয়া-প্যাসিফিক প্রোগ্রামের দক্ষিণ এশিয়া বিষয়ক সিনিয়র রিসার্স ফেলো চেইতিগি বাজপায়ী বলেন, এবার নির্বাচনে একজন প্রার্থীর চেয়ে অন্যজনের প্রতি মোদির শক্তিশালী কোনো পছন্দ আছে বলে মনে করি না। ভারতের সঙ্গে ওয়াশিংটনের সম্পর্ক গভীর করার ক্ষেত্রে উচ্চ মাত্রায় দ্বিপক্ষীয় ঐক্যমত আছে। ভারতকে তারা দীর্ঘমেয়াদে কৌশলগত অংশীদার হিসেবে দেখে। এই ঐকমতের কারণ হতে পারে চীনকে যুক্তরাষ্ট্র দীর্ঘমেয়াদী কৌশলগত প্রতিপক্ষ বলে মনে করে। বাজপেয়ী এ বিষয়ে একটি আর্টিক্যাল লিখেছেন। সেখানে তিনি বলেছেন, ভারতের সঙ্গে যুক্তরাষ্ট্র তিনটি মূল ভিত্তির ওপর যুক্ত রয়েছে। তা হলো,- ভারত বিশ্বের সবচেয়ে বড় গণতন্ত্র, চীনবিরোধী একটি রক্ষাকবচ হিসেবে ভারতকে দেখছে যুক্তরাষ্ট্র এবং ভারতের সম্ভাবনাময় অর্থনীতি।\nওয়াশিংটন ডিসি ভিত্তিক উইলসন সেন্টারের সাউথ এশিয়া ইনস্টিটিউটের পরিচালক মাইকেল কুগেলম্যান আল জাজিরাকে বলেছেন, যুক্তরাষ্ট্রের নির্বাচনে উভয় প্রার্থীর ভাল-মন্দ বিবেচনা করবে ভারত। যখন বিষয়টি ট্রাম্প প্রসঙ্গে আসে তখন নয়া দিল্লিতে এমন একটি সেন্স দেখা যায় যে, তিনি নির্বাচিত হলে ভারতের জন্য ভাল হবে। এর একটা কারণ হতে পারে, মানবাধিকার সহ বিভিন্ন ইস্যুতে ভারতের আভ্যন্তরীণ বিষয় নিয়ে মাথা ঘামাবেন না ট্রাম্প। তা সত্ত্বেও ট্রাম্প বিজয়ী হলে তার শাসন ব্যবস্থা কেমন হবে তার কোনো পূর্বাভাস পাওয়া যায় না। এ বিষয়ে উদ্বিগ্ন থাকতে পারে ভারত।\nবাজপেয়ী বলেন, প্রথম মেয়াদে যখন ডনাল্ড ট্রাম্প প্রেসিডেন্ট ছিলেন তখন তিনি মোদির সঙ্গে খুব ঘনিষ্ঠ ছিলেন। অন্যদিকে কমালা হ্যারিস প্রেসিডেন্ট নির্বাচিত হলে তিনি বর্তমান বাইডেন প্রশাসনকে অব্যাহত রাখবেন। এখানে উল্লেখ্য, বাইডেনের অধীনে যুক্তরাষ্ট্র ও ভারতের সম্পর্গ গভীর হয়েছে প্রতিরক্ষা, প্রযুক্তি ও অর্থনৈতিক খাতে। আনুষ্ঠানিকভাবে সামরিক মিত্র না হওয়া এবং ভারত রাশিয়ার সামরিক সহায়তার ওপর নির্ভরশীল হওয়া সত্ত্বেও ভারতকে ‘মেজর ডিফেন্স পার্টনারৎ বানিয়েছেন বাইডেন। ২০২২ সালের মে মাসে টোকিওতে কোয়াড সামিট বসে। এর এক ফাকে ভারত ও যুক্তরাষ্ট্র ‘ইনিশিয়েটিভ ফর ক্রিটিক্যাল অ্যান্ড এমার্জিং টেকনোলজিস ঘোষণা দেয়। এর উদ্দেশ্য কৃত্রিম বুদ্ধিমতা বা এআই সহযোগিতা বৃদ্ধি করা। কোয়ান্টাম কমিউটিং এবং অন্যান্য প্রযুক্তিগত সহায়তা বৃদ্ধি করা। অন্যদিকে মোদিকে ‘ফ্যান্টাস্টিক’ বলে অভিহিত করেছেন ট্রাম্প। একই সঙ্গে ভারতকে তিনি আমদানি শুল্কের অপব্যবহারকারী হিসেবে অভিহিত করেন। \n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "কমালা না ট্রাম্প",
            " কার পক্ষ নেবে ভারত"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T12:08:00",
        "updated_date": "00:06:00",
        "source": "দৈনিক মানবজমিন",
        "last_scraped": "2024-11-06T17:55:49.721391"
    },
    {
        "url": "https://mzamin.com/news.php?news=129226",
        "title": "সংকটকালে আমাদের ডিজিটাল লেনদেনের বিড়ম্বনা",
        "image_urls": "https://mzamin.com/uploads/news/main/129226_lenden.webp",
        "content": "আমরা কতট ডিজিটাল,কতটা স্মার্ট-এই প্রশ্ন এখন সবার মনে। দেশের সাম্প্রতিক বিরাজমান পরিস্থিতি ও সংকটকালে ডিজিটাল-স্মার্ট নেটওয়ার্ক চালু থাকলে হয়ত আজ এই প্রশ্ন আসতো না। পত্রিকার রিপোর্ট মোতাবেক দশ দিনের সংকটকালে ই-কমার্সের ক্ষতির পরিমাণ হাজার কোটি টাকা ছাড়িয়ে গেছে। কিন্তু প্রশ্ন হলো- এই ক্ষতির দায় কার? দেশের আইন-শৃংখলা পরিস্থিতি নিয়ন্ত্রণের জন্য পুলিশী ব্যবস্থা ছাড়াও কারফিউয়ের মতো সকল কঠিন হাতিয়ার ব্যবহার করতে বাধ্য হয়েছে সরকার। এই সময় তাই সবাই বাধ্য হয়ে অনলাইান বা ডিজিটাল লেনদেনের উপরই পুরোপুরি নির্ভরশীল হয়ে পড়ে। শুধু কি তাই? দেশের ব্যাংকগুলো দীর্ঘ সময় ধরে বন্ধ থাকায় এক পর্যায়ে মানুষের হাতে নগদ টাকা সংকট দেখা দেয়। তাই নগদ টাকার জন্য পুরোপুরি নির্ভর করতে হয়েছে ব্যাংকের এটিএম বুথের উপর। লোকজনের চলাফেরাসহ দোকান-পাট যখন প্রায় বন্ধ হয়ে পড়ে, তখন ক্রেডিট বা ডেবিট কার্ডের মাধ্যমে লেনদেন করাও অসম্ভব হয়ে পড়ে দেশের ইন্টারনেট পুরোপুরি বন্ধ করে দেয়ায়। এরইমধ্যে মরার উপর খাঁড়ার ঘা  হয়ে উঠে ব্যাংকগুলোর এটিএম-এর লেনদেন করার ক্ষেত্রে নতুন নিয়ম চালু করার কারণে। স্বাভাবিক অবস্থায়  যেখানে এটিএম থেকে ব্যাংক ভেদে ক্ষেত্র বিশেষে বিশ হাজার টাকা থেকে সর্বোচ্চ এক লাখ টাকা পর্যন্ত একটি লেনদেনে নগদ উত্তোলন করা যেতো, সেখানে কী এমন ভুমিকম্প হয়ে গেল যে, টাকা উত্তোলনের নিয়মই পাল্টে গেছে। এই যদি আমাদের স্মার্ট-ডিজিটাল হয়ে থাকে, তবে বলতে হয় অ্যানালগ পদ্ধতিই ভালো ছিল। অন্তত নানা রকম বিড়ম্বনার মুখোমুখি হতে হতো না।\n বিগত জুলাই-আগস্ট মাসে হাতের নগদ টাকা প্রায় শেষ হয়ে যাওয়ায় এটিএম থেকে টাকা উত্তোলন করতে গিয়ে যে অভিজ্ঞতার সম্মুীন হতে হয়েছে তা রীতিমতো বিস্ময়কর নয়, ভয়ঙ্করও বটে। এমনিতে যে নিয়ম তাতে নিজ ব্যাংকের এটিএম বুথ থেকে টাকা উত্তোলন করতে কোনো রকম ফি কর্তন করা হয় না। কিন্তু অন্য ব্যাংকের বুথ থেকে টাকা উত্তোলন করার ক্ষেত্রে প্রতি লেনদেনের জন্য ফি বাবদ ভ্যাটসহ এগার টাকা পঞ্চাশ পয়সা কর্তন করা হতো। দেশের সকল এলাকায় সকল ব্যাংকের বুথ থাকবে না এটা যেমন বাস্তব ও সত্য। তাই ফি দিয়ে হলেও প্রয়োজনে অন্য ব্যাংকের বুথ থেকে টাকা উত্তোলন করতে হবে এটাও বাস্তব বলে ধরে নিতে পারি। কিন্তু অজানা কারণে এখানেও ঘটে গেছে এক লঙ্কা কাণ্ড। বিরাজমান পরিস্থিতিতে কারফিউ জারির পর নিয়ম হয়ে গেছে একটি লেনদেনে সবোর্চ্চ পাঁচ হাজার টাকার বেশি উত্তোলন করা যাবে না। তা হলে বুঝতে পারেন আপনার যদি বিশ হাজার টাকা দরকার হয়, তখন আপনাকে চারটি লেনদেন করতে হবে। কিন্তু নিজ ব্যাংকের এটিএম বুথ থাকলে ভাগ্য ভালো। তা না হলে অন্য ব্যাংকের বুথ থেকে টাকা উত্তোলন করার জন্য চারটি লেনদেন করার কারণে ফি বাবদ কর্তন করা হবে ছেচল্লিশ টাকা। যেখানে একটি লেনদেনে ফি বাবদ কর্তনের পরিমাণ হতো এগার টাকা পঞ্চাশ পয়সা। এর সাথে মাঝে মধ্যে আরো একটি ঝামেলারও মুখোমুখি হতে হয়। সেটি হলো দুই-একটি ব্যাংক নিজ ব্যাংকের কার্ড ছাড়া অন্য ব্যাংকের কার্ডের ক্ষেত্রে অন্য রকম আচরণের কারণে টাকা পাওয়া যায় না।\nদেশের বিরাজমান পরিস্থিতির কারণে যখন ব্যাংকগুলো টানা দীর্ঘ সময় বন্ধ হয়ে যায় তখন বুথ থেকে টাকা উত্তোলনের নিয়ম-কানুন সহজ হওয়াই ছিল বাঞ্ছনীয়। অথচ সংকটকালীন সময়ে ভিন্ন পদ্ধতি চালু করার রহস্য কী তা আমাদের দেশের ব্যাংকের ঊর্ধ্বতন কর্তা-ব্যক্তিরাই ভালো বলতে পারবেন। লেখার শেষে আমার কর্ম অভিজ্ঞতার আলোকে কিছু তথ্য তুলে ধরছি। সেটি হলো আমাদের দেশের ব্যাংকগুলো দুই ধরনের ব্র্যান্ডের  এটিএম ব্যবহার করে থাকে। এরমধ্যে একটি হলো কিউ-ক্যাশ কার্ড ব্র্যান্ডের বুথ, অন্যটি হচ্ছে ভিসা-মাস্টার কার্ড বুথ। যদিও ফি কর্তনের শর্ত সাপেক্ষ দুই ব্র্যান্ডের বুথ থেকেই সকলেই টাকা উত্তোলন করতে পারেন। আমার জানা মতে, দেশের এটিএমগুলোর কোনোটাই এককভাবে  কোনো একক ব্যাংকের মালিকানায় থাকে না-এই মেশিনগুলোর অধিক মূল্যের কারণে। প্রকৃতপক্ষে এই মেশিনগুলোর মালিক হচ্ছে নিজ নিজ ব্র্যান্ডের কোম্পানিই-যা দুইটি কনসোর্টিয়ামের মাধ্যমে পরিচালিত হয়ে থাকে। কনসোর্টিয়ামভুক্ত ব্যাংকগুলো প্রতিটি মেশিনের বিপরীতে নির্ধারিত হারে মাসিক ভাড়া পরিশোধ করে থাকে ঐ ব্র্যান্ড কোম্পানিকে। তা হলেই বুঝতে পারেন এই কনসোর্টিয়াম আর সিন্ডিকেটের মধ্যে কোনো পার্থক্য আছে কি?",
        "author": "নাসিমুল কবির",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সংকটকালে আমাদের ডিজিটাল লেনদেনের বিড়ম্বনা"
        ],
        "news_subcategory": "general",
        "news_type": "opinion",
        "media_type": "newspaper",
        "published_date": "2024-09-27T11:34:00",
        "updated_date": "00:15:00",
        "source": "দৈনিক মানবজমিন",
        "last_scraped": "2024-11-06T17:56:01.073210"
    },
    {
        "url": "https://mzamin.com/news.php?news=125364",
        "title": "পর্তুগালের লিসবনে নজরুল ইসলাম স্বরণে কবিতা উৎসব",
        "image_urls": "https://mzamin.com/uploads/news/main/125364_masud.webp",
        "content": "পর্তুগালের রাজধানীর লিসবনে জাতীয় কবি কাজী নজরুল ইসলাম স্বরণে কবিতা উৎসব করেছে পর্তুগাল সাহিত্য সংসদ। ৩০শে আগস্ট শুক্রবার লিসবনের একটি হোটেলে এই উৎসব পালন করা হয়। সংগঠনের সভাপতি মো. এনামুল হকের সভাপতিত্বে ও প্রচার সম্পাদক প্রান্ত সাহ এবং নারী বিষয়ক সম্পদাক রুনা আক্তারের যৌথ সঞ্চালনায় পবিত্র কোরআন তেলওয়াতের মাধ্যমে অনুষ্ঠানের শুরু হয়। উপস্থিত সকলের উদ্দেশ্যে স্বাগত বক্তব্য রাখেন সংগঠনের সাধারণ সম্পাদক আবুল হোসেন আসাদ।\nঅনুষ্ঠানে প্রধান অতিথি হিসেবে উপস্থিতি ছিলেন মান্যবর রাস্ট্রদূত রেজিনা আহমেদ, বাংলাদেশ দূতাবাস লিসবন। বিশেষ অতিথি হিসেবে উপস্থিত ছিলেন ফৌজিয়া খাতুন রানা, প্রধান উপদেষ্টা পর্তুগাল সাহিত্য সংসদ। রনি হোসাইন, উপদেষ্টা পর্তুগাল সাহিত্য সংসদ। রাজিব আল মামুন, উপদেষ্টা পর্তুগাল সাহিত্য সংসদ। রাসেল আহমেদ, সভাপতি, পর্তুগাল বাংলা প্রেসক্লাব। জামিল আকবর শামিম, চিত্রশিল্পী। রনি মোহাম্মদ, প্রতিষ্ঠাতা সভাপতি পর্তুগাল বাংলা প্রেসক্লাব। আবু ইমন, বিশিষ্ট ব্যবসায়ী ও উদ্দ্যোগক্তা। মো. জহিরুল ইসলাম, সত্ত্বাধিকারী জহির ক্যাশ অ্যান্ড কারী। কামাল হোসেন, প্রধান উপদেষ্টা কুমিল্লা উত্তর কমিউনিটি অব পর্তুগাল। দিদারুল ইসলাম স্বত্বাধিকারী, বাংলা উইংস ট্রাভেলস। মাছুম আহম্মেদ, স্বত্বাধিকারী ভিআইপি ট্রাভেলস।\nএছাড়া অনুষ্ঠানে উপস্থিত ছিলেন লিটন আহম্মেদ, সিনিয়র সহ-সভাপতি। পর্তুগাল সাহিত্য, স্বপ্নীল নিশান সহ-সভাপতি, পর্তুগাল সাহিত্য সংসদ। হাফিজ আল আসাদ, যুগ্ম সাধারণ সম্পাদক। আলমগীর হোসেন, যুগ্ম সাধারণ সম্পাদক। নাঈমা বিধী, সহ-সাংগঠনিক সম্পাদক, পর্তুগাল সাহিত্য সংসদ। ইসরাত জাহান ঝুম, কবি ও সাহিত্যিক। কবি নজরুল গবেষক ও সংগীত শিল্পী, মোস্তফা আনোয়ার। কবি সাহিত্যিক, গীতিকার ও সুরকার আদনান মুনসুর। তারিকুল ইসলাম আশিক, লেখক ও সাংবাদিক। জহিরুল ইসলাম মুন লেখক ও সাংবাদিক। আনোয়ার এইচ খান ফাহিম, উপদেষ্টা মণ্ডলীর সদস্য পর্তুগাল বাংলাদেশ ফ্রেন্ডশিপ এসোসিয়েশন। খাইরুল কবির শিমুল, কুমিল্লা উত্তর কমিউনিটি অব পর্তুগাল, সাংগঠনিক সম্পাদক। মাহাবুব আলম, সহ-প্রচার সম্পদাক, পর্তুগাল সাহিত্য সংসদ। হাবিবুল্লাহ হাবিব দপ্তর সম্পাদক, পর্তুগাল সাহিত্য সংসদ।\nজাতীয় কবি কাজী নজরুল ইসলাম স্মরনে কবিতা উৎসবকে দুটি অংশে বিভক্ত করে অনুষ্ঠান পরিচালনা করেন। প্রথম পর্বে বিদ্রোহী কবির জীবনী নিয়ে আলোচনা, ২য় পর্বে প্রবাসে বেড়ে উঠা শিশুদের নিয়ে কবিতা, নৃত্য ও পুরস্কার বিতরণ করা হয়। অনুষ্ঠান শেষে অংশগ্রহণকারী সকল শিশুর হাতে পুরস্কার তুলে দেন মান্যবর রাষ্ট্রদূত রেজিনা আহমেদ, বাংলাদেশ দূতাবাস লিসবন।",
        "author": "অনলাইন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "পর্তুগালের লিসবনে নজরুল ইসলাম স্বরণে কবিতা উৎসব"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-31T19:01:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:56:12.506054"
    },
    {
        "url": "https://mzamin.com/news.php?news=134348",
        "title": "আইওয়া অঙ্গরাজ্যে নারীদের সমর্থনে এগিয়ে কমালা: জরিপ",
        "image_urls": "https://mzamin.com/uploads/news/main/134348_Kaium-3.webp",
        "content": "যুক্তরাষ্ট্রের আইওয়া অঙ্গরাজ্যে রিপাবলিকান প্রেসিডেন্ট প্রার্থী ডনাল্ড ট্রাম্পকে ছাড়িয়ে গেছেন ডেমোক্রেটিক প্রার্থী কমালা হ্যারিস। রাজ্যটিতে কমালার পক্ষে সম্ভাব্য নারী ভোটারদের সমর্থনে ট্রাম্পকে পিছনে ফেলেছেন তিনি। যদিও ২০১৬ ও ২০২০ সালের প্রেসিডেন্ট নির্বাচনে এই রাজ্যেই বিপুল সর্মথন পেয়ে জয় পেয়েছিলেন ট্রাম্প। তবে এবারের চিত্র অনেকটাই ভিন্ন। জরিপের তথ্য বলছে, কমালার পক্ষে বেশির ভাগ নারী ভোটারদের সমর্থন থাকায় আইওয়া অঙ্গরাজ্যে এবার বেশ এগিয়ে আছেন মার্কিন ভাইস প্রেসিডেন্ট। শনিবার নিজস্ব জরিপের এই তথ্য প্রকাশ করেছে যুক্তরাষ্ট্রভিত্তিক গণমাধ্যম দ্য ডেস মইনেস রেজিস্টার।\nগণমাধ্যমটির জরিপের তথ্য উদ্ধৃত করে বার্তা সংস্থা রয়টার্স তার এক খবরে বলেছে যে, ২৮ থেকে ৩১ অক্টোবরের মধ্যে করা ওই জরিপে অংশ নেয় মোট ৮০৮ সম্ভাব্য ভোটার। যাতে কমালাকে সমর্থন করেছেন ৪৭ শতাংশ ভোটার। অন্যদিকে ট্রাম্পের পক্ষে ছিলেন ৪৪ শতাংশ ভোটার। আগের দুই টার্মে আইওয়াতে রিপাবলিকান প্রার্থী এগিয়ে থাকলেও এবার এই রাজ্য নিয়ে স্বস্তিতে নেই তারা। তবে গত সেপ্টেম্বরের এক জরিপে আইওয়াতে ৪ পয়েন্ট বেশি পেয়ে কমালাকে পিছনে রেখেছিলেন ট্রাম্প। \nজরিপের তথ্য বলছে, কমালাকে যারা সমর্থন করেছেন তাদের বেশিরভাগই নারী। বিশেষ করে যারা বয়স্ক নারী ভোটার এবং রাজনৈতিকভাবে স্বাধীন- তারাই শেষ পর্যন্ত কমালার শিবিরে ভিড়ছে। আগের দুই প্রেসিডেন্ট নির্বাচনে আইওয়াতে ট্রাম্পের এগিয়ে থাকার গড় বেশ ভালোই ছিল। ২০১৬ সালে ৯ শতাংশ এবং ২০২০ সালে ৮ শতাংশ ভোট বেশি পেয়েছিলেন তিনি। \nএবারও হয়তবা ট্রাম্প সে আশাই করছেন। তাইতো ডেস ময়েনসের জরিপকে অস্বীকার করেছেন তিনি। ট্রাম্প ওই জরিপে প্রকাশিত তথ্যকে ‘প্রকৃত সত্য থেকে অনেক দূরের বিষয়’ বলে অভিহিত করেছেন। তিনি বলেছেন, শনিবার আইওয়ার ভোটারদের প্রকৃত অবস্থা স্পষ্টভাবে তুলে ধরেছে এমারসন পোলিংয়ের জরিপ। নভেম্বরের প্রথম দুই দিনে এমারসন কলেজ পোলিং সমীক্ষায় উঠে এসেছে ভিন্ন চিত্র। এই জরিপ অনুযায়ী ট্রাম্প তার প্রতিপক্ষ কমালার চেয়ে অন্তত ১০ পয়েন্ট উপরে রয়েছেন। তবে এই জরিপে ট্রাম্প এগিয়ে থাকলেও, ৩০ বছরের কম বয়সী সম্ভাব্য ভোটারদের সমর্থনে এগিয়ে রয়েছেন কমালা হ্যারিস। \nআমেরিকা জুড়ে ভোটের যে পূর্বাভাস রয়েছে তাতে দুজনই শক্ত অবস্থানে রয়েছেন। হোয়াইট হাউসের দৌঁড়ে কমালা এবং ট্রাম্প দুজনেই কেউ কাউকে এক রত্তিও ছাড় দিচ্ছেন না। এখন চলছে প্রাইমারি ভোটগ্রহণ। যুক্তরাষ্ট্রে আগামী চার বছরের জন্য কে প্রেসিডেন্ট হচ্ছেন তা জানতে সবাইকে ৫ই নভেম্বর পর্যন্ত অপেক্ষা করতে হবে।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আইওয়া অঙ্গরাজ্যে নারীদের সমর্থনে এগিয়ে কমালা: জরিপ"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-03T12:00:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:56:24.011498"
    },
    {
        "url": "https://mzamin.com/news.php?news=134492",
        "title": "উভয় প্রার্থীর নজর এখন পেনসিলভানিয়ায়",
        "image_urls": "https://mzamin.com/uploads/news/main/134492_Kaium-6.webp",
        "content": "এবারের মার্কিন নির্বাচন এমন পর্যায়ে রয়েছে যে, শেষ একটি ভোটের জন্যও লড়াই করতে হচ্ছে প্রতিদ্বন্দ্বীদের। কেননা সুইং স্টেটগুলোর ফলাফলের ওপরই নির্ভর করছে তাদের চূড়ান্ত ভাগ্য। সাবেক মার্কিন প্রেসিডেন্ট ডনাল্ড ট্রাম্প এবং কমালা হ্যারিস একে অপরকে শেষ মুহূর্তেও লক্ষ্যবস্তু করছেন। কেননা শেষ সময়ে এসে পেনসিলভানিয়ার প্রতিটি ভোটই তাদের জন্য বেশ গুরুত্বপূর্ণ হয়ে উঠেছে। এমন উত্তেজনার মধ্যে ট্রাম্প অভিযোগ করেছেন, ডেমোক্রেটরা নির্বাচনে কারচুপি করার চেষ্টা করছে।\nরোববার সুইং স্টেট জর্জিয়ার এক সমাবেশে সমর্থকদের কাছে তিনি দাবি করেছেন তিনিই এবার জয়ী হতে যাচ্ছেন। অন্যদিকে কমালা হ্যারিসও রিপাবলিকান নেতার একজন কঠোর সমালোচক। তিনি ট্রাম্পের নাম মুখে না নিয়েই তাকে লক্ষ্য করে বেশ উত্তেজক মন্তব্য করছেন। কমালা বলেছেন, তিনি উচ্ছ্বাস নিয়েই তার প্রচারণা শেষ করতে চান তাই তিনি ট্রাম্পের নাম আর মুখেই নিতে চান না। এ খবর দিয়েছে অনলাইন বিবিসি। এতে বলা হয়, সুইং স্টেট পেনসিলভানিয়া অঙ্গরাজ্যে সমাবেশের মধ্য দিয়ে এবারের নির্বাচনী প্রচারাভিযান শেষ করবেন দুই প্রার্থী। হোয়াইট হাউসের দৌড়ে বেশ ক্ষুব্ধ এবং আক্রমণাত্মক লড়াই করছেন তারা। শেষ পর্যন্ত আমেরিকায় কি ঘটতে যাচ্ছে তা কমালা এবং ট্রাম্পের বাকযুদ্ধের মধ্য দিয়েই পরিষ্কার হয়ে যাচ্ছে। যদিও এখনও কারো পক্ষেই নিশ্চিত মন্তব্য করা যাচ্ছে না। তবে এবারের নির্বাচনে পেনসিলভানিয়া অঙ্গরাজ্য বেশ গুরুত্বপূর্ণ ভূমিকা পালন করবে। এখনও এখানের সকল ভোটারের ভোট সম্পর্কে নিশ্চিত হতে পারেনি রিপাবলিকান ও ডেমোক্রেটিক প্রার্থীরা।\n২০২০ সালে এই অঙ্গরাজ্যে যে পরিমাণ ভোটার ভোট দিয়েছিলেন তার অর্ধেকও এবার ভোট দেয়নি। তাই সুইং স্টেটের মধ্যে এই অঙ্গরাজ্যটি নিয়ে বেশ চিন্তায় আছে কমালা ও ট্রাম্প। জরিপে দেখা গেছে এখন পর্যন্ত পেনসিলভানিয়ার ৭৬ মিলিয়ন ভোটার তাদের ভোট দিয়েছেন। এক্ষেত্রে এখনও অনেক ভোটারের ভোট থেকেই বঞ্চিত রয়ে গেছেন দুই দল। তাই সম্ভাব্য সকল ভোটারদের ভোট নিজ শিবিরে ভেড়াতে এখনও মরিয়া ট্রাম্প ও কমালা। তাদের চোখ এখন পেনসিলভানিয়ায়।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "উভয় প্রার্থীর নজর এখন পেনসিলভানিয়ায়"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T15:33:00",
        "updated_date": "10:55:00",
        "source": "দৈনিক মানবজমিন",
        "last_scraped": "2024-11-06T17:56:35.565949"
    },
    {
        "url": "https://mzamin.com/news.php?news=134519",
        "title": "যেভাবে কোটিপতি চবি’র পিয়ন কায়ছার",
        "image_urls": "https://mzamin.com/uploads/news/main/134519_d1.webp",
        "content": "কায়ছার হামিদ। চাকরি করেন চট্টগ্রাম বিশ্ববিদ্যালয় এএফ রহমান হলের অর্ডালী পিয়ন হিসেবে। পিয়ন থেকে পদোন্নতির মতো বদলে নিয়েছেন নিজের ভাগ্য। এই পদে চাকরি করে জ্যামিতিক হারে বাড়িয়েছেন সম্পদ। রয়েছে স্থাবর-অস্থাবর সম্পত্তি। চতুর্থ শ্রেণির কর্মচারী হিসেবে ২০০৮ সালে চাকরিতে যোগদানের পর গত ১৬ বছরেই তিনি কোটিপতি বনে যান। মাত্র ২৪শ’ টাকা বেতনে পিয়ন পদে যোগদান করেই নিজেকে কখনো হল সুপার, সেকশন অফিসার ও ডেপুটি রেজিস্ট্রার পরিচয়ে নিয়োগ বাণিজ্যে জড়িয়ে পড়েন। হাতিয়ে নেয় বিপুল অর্থ। গড়েছেন আলিশান ডুপ্লেক্স ভবন। এটির নাম রেখেছেন ‘নবাব বাড়ি’। অসৎ উপার্জনে বানিয়েছে নামে- বেনামে সম্পদের পাহাড়।\nচট্টগ্রাম বিশ্ববিদ্যালয় (চবি) রেজিস্ট্রার অফিস নথি সূত্রে জানা গেছে, গত ২০০৮ সালের ৩১শে মে তারিখে অনুষ্ঠিত ৪৫৫তম সিন্ডিকেট সভার ৫৫ (খ) নং সিদ্ধান্তের আলোকে চট্টগ্রাম হাটহাজারী উপজেলার চারিয়া গ্রামের মো. নবাবুল হকের পুত্র মো. কায়ছার হামিদকে চবি এএফ রহমান হলে ২৪শ টাকা বেসিক বেতন স্কেলে ‘ অর্ডালী পিয়ন’ পদে নিয়োগ দেয়া হয়। পরে ২২ সালের ১৪শে অক্টোবর সিন্ডিকেট সভায় ‘নিম্নমান সহকারী’ তৃতীয় শ্রেণীতে পদোন্নতি পান। বর্তমানে তার বেসিক বেতন স্কেল ২০ হাজার ৩৯০ টাকা। এদিকে মির্জাপুর ইউপি কার্যালয় নথিতে দেখা যায়, তাঁর নামে হোল্ডিং ট্যাক্স বই রয়েছে। গত ২১-২২ অর্থবছরে সেমিপাকা ঘর দেখিয়ে ২শ’ টাকা এবং ২৩-২৪ অর্থবছরে ২য় তলা ভবন উল্লেখ করে ৫শ’ টাকা হোল্ডিং ট্যাক্স পরিশোধ করেন। ইউনিয়ন পরিষদেও রয়েছে তাঁর বিরুদ্ধে একাধিক অনিয়ম দুর্নীতির লিখিত অভিযোগ।\nস্থানীয় সূত্রে জানা যায়, জ্ঞাত আয়-বহির্ভূত সম্পদ অর্জনের জন্য চবিতে নিয়োগ বাণিজ্য ও নানা অনিয়ম দুর্নীতিতে লিপ্ত ছিলেন কায়ছার হামিদ। আওয়ামী লীগ সরকারের ছত্রছায়ায় তার নিজের এলাকায় মসজিদের সভাপতি ও মাদ্রাসার সেক্রেটারি পদ বাগিয়ে নেন। এমনকি মহল্লার সর্দার পদেও ভাগ বসান। পরবর্তী টার্গেট ছিল- চারিয়া উচ্চ বিদ্যালয়ের সভাপতি পদ! সরকার পতনের পর ওই বিদ্যালয়ের সভাপতি পদ বাগিয়ে নিতে গত ২১শে আগস্ট তার উস্কানিতে শিক্ষার্থীরা প্রধান শিক্ষকের পদত্যাগ দাবিতে আন্দোলন করে। সেখানে ব্যর্থ হন তিনি। পরবর্তীতে ওই প্রধান শিক্ষক বিদ্যালয়ে যোগদান করলে কায়ছার হামিদ নিজেকে চবি হল সুপার পরিচয়ে প্রধান শিক্ষককে ফুল দিয়ে বরণ করেন বলে প্রধান শিক্ষক শফিউল আলম জানান।\nশুধু তাই নয়, হাটহাজারী মডেল থানার সামনে কায়ছার হামিদ তাঁর ছোট বোন রেশমীর জামাই মো. নুর হোসেনের নামে নিয়েছেন জমি। ওই জমির উপর গড়েছেন সাড়ে পাঁচ তলা আবাসিক বাণিজ্যিক ভবন। এটি হোসেন ভিলা হিসেবে পরিচিত। এর নিচতলায় রয়েছে তাঁর নিজস্ব কার্যালয়। গত ২২শে সালে চারিয়া মৌজার ১৯৮৮ খতিয়ানে দরবেশ আলীর ওয়ারিশ সোলাইমান ও কোরবান আলী গংয়ের থেকে ৫ কানি (২শ শতক) জমি ক্রয় করে কায়ছার হামিদ। ওই জমি গুলোর বর্তমান বাজার মূল্য ২ কোটি ৬৬ লাখ টাকা। সত্যতা জানান জমি বিক্রয়কারী সোলাইমান। অঢেল সম্পদের মালিক হয়েও কায়ছার হামিদ পরিশোধ করে না আয়কর। নীতিমালা অনুযায়ী গণকর্মচারীর বেতন ভাতায় মাসিক ১৬ হাজার টাকার বেশি বতনে বাৎসরিক রিটার্ন দাখিল বাধ্যতামূলক। কিন্তু এই নীতিমালাকে বৃদ্ধাঙ্গুলি দেখিয়েছেন তিনি।\nচট্টগ্রাম কর অঞ্চল-৩ সহকারী কর-কমিশনার মোঃ জালিছ মাহমুদ বলেন, কায়ছার হামিদ গত ১৯ সালে ইনকাম ট্যাক্স সার্টিফিকেট নিয়েছেন। কিন্তু এখনো পর্যন্ত তিনি কোন রিটার্নং জমা দেননি। রিটার্ন ফাইলে সম্পদের বিবরণ উল্লেখ না করে তথ্য গোপন করে থাকলে আমরা তাঁর বিরুদ্ধে আইনগত ব্যবস্থা নিব। এছাড়া ১৯ সালের পর থেকে রিটার্ন দাখিল না করায় তাঁর বিরুদ্ধে দ্রুত চিঠি ইস্যু করা হবে। এদিকে চট্টগ্রাম বিশ্ববিদ্যালয়ে চাকরিপ্রার্থী মিমি বলেন, চট্টগ্রাম বিশ্ববিদ্যালয়ে সেকশন অফিসার পদে চাকরি দেয়ার নামে আমার কাছ থেকে কায়ছার হামিদ ২২ সালের ২৭শে ডিসেম্বর ইসলামী ব্যাংকে তার ব্যক্তিগত অ্যাকাউন্টে ১০ লাখ এবং নগদ নিয়েছেন ২ লাখ টাকা। তিনি নিজেকে এএফ রহমান হলের ডেপুটি রেজিস্ট্রার পরিচয় দিয়েছিলেন। চাকরি দেয়ার নামে গড়িমসি করে দুটি বছর পার হলেও এখনো পর্যন্ত চাকরির আশ্বাস মেলেনি। চাকরি দেয়ার নামে প্রতারণার অভিযোগে টাকা আত্মসাৎকারীর বিরুদ্ধে মামলার প্রস্তুতি নিচ্ছেন তিনি।\nএ বিষয়ে অভিযুক্ত কায়ছার হামিদ বলেন, এগুলো আমার পৈতৃক সম্পত্তি। দুর্নীতির অভিযোগ মিথ্যা। তবে আলিশান বাড়িটা নিজের নামে বলে সত্যতা স্বীকার করেন তিনি।\n ",
        "author": "মো. আবু শাহেদ, হাটহাজারী (চট্টগ্রাম) থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "যেভাবে কোটিপতি চবি’র পিয়ন কায়ছার"
        ],
        "news_subcategory": "general",
        "news_type": "national",
        "media_type": "newspaper",
        "published_date": "2024-11-05T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:56:46.906551"
    },
    {
        "url": "https://mzamin.com/news.php?news=134407",
        "title": " বাধার মুখে মেহজাবীন",
        "image_urls": "https://mzamin.com/uploads/news/main/134407_ba.webp",
        "content": "চট্টগ্রাম নগরীর রিয়াজউদ্দিন বাজারে শোরুম উদ্বোধনে গিয়ে বাধার মুখে পড়ে শেষমেশ ঢাকায় ফিরতে হলো ছোট পর্দার জনপ্রিয় অভিনেত্রী মেহজাবীন চৌধুরীকে। গত শনিবার দুপুরে অভিনেত্রীর নিজ শহরে এ ঘটনা ঘটে। ‘ব্যবসায়ী তাওহীদি জনতার ব্যানার’ নামে একদল মানুষের বাধার মুখে সেখানে আর যাননি তিনি। জানা যায়, নগরের রিয়াজউদ্দিন বাজারের আর এস রোডে ‘খুকি লাইফস্টাইল’ নামে একটি শপ উদ্বোধনের কথা ছিল তার। নিজের ভেরিফায়েড ফেসবুক পেজে একটি ভিডিওবার্তাও মেহজাবীন দিয়েছিলেন বিষয়টি নিয়ে। এদিকে মেহজাবীনকে দিয়ে দোকান উদ্বোধনের সিদ্ধান্ত থেকে সরে না আসলে প্রতিরোধ গড়ে তোলার হুঁশিয়ারি দেয়া হয় রিয়াজউদ্দিন বাজারের সর্বস্তরের ব্যবসায়ী ও তাওহীদি জনতার ব্যানারে। এই ব্যানারটি সে বাজারের ব্যবসায়ীরা নিজেদের ফেসবুকে শেয়ার করেন। যেখানে লেখা ছিল, চিত্রনায়িকা মেহজাবীন চৌধুরীকে দিয়ে শোরুম উদ্বোধনের সিদ্ধান্তের তীব্র নিন্দা ও প্রতিবাদ জানাই। শোরুম কর্তৃপক্ষ যদি এই সিদ্ধান্ত থেকে সরে না আসে, ব্যবসায়ী ও তাওহীদি জনতা এর বিরুদ্ধে তীব্র প্রতিরোধ গড়ে তুলবে। এদিকে এমন ঘটনায় মেহজাবীনকে নিয়ে কপালে চিন্তার ভাঁজ পড়ে তার ভক্ত-অনুরাগীদের। তার প্রেক্ষিতে একটি ফেসবুকে পোস্ট দেন অভিনেত্রী। তাতে মেহজাবীন লিখেন, আমার সকল বন্ধু-বান্ধব, পরিবার এবং ভক্তদের ধন্যবাদ জানাচ্ছি আমার খোঁজ নেয়ার \nজন্য। আমি ইতিমধ্যে ঢাকায় পৌঁছে গেছি এবং নিজের বাসায় আছি, চিন্তার কিছু নেই। চট্টগ্রামে একটি শোরুমের উদ্বোধনী অনুষ্ঠানে গিয়েছিলাম, কিন্তু নিরাপত্তা সংক্রান্ত কিছু সমস্যা হয়েছে। তাই আয়োজক এবং আমি সিদ্ধান্ত নিয়েছি শোরুমে যাবো না। আমরা তখনই গাড়ি ঘুরিয়ে বিমান-বন্দরের দিকে ফিরে যাই এবং ঢাকায় ফিরে আসার সিদ্ধান্ত নেই।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " বাধার মুখে মেহজাবীন"
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T00:00:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:56:58.123236"
    },
    {
        "url": "https://mzamin.com/news.php?news=101513",
        "title": "আজ থেকে ভাইয়ের সঙ্গে সব সম্পর্ক শেষ মমতার",
        "image_urls": "https://mzamin.com/uploads/news/main/7215_Mamata.webp",
        "content": "রাজনীতিতে \"পরিবার\" নিয়ে অহেতুক জলঘোলা করেন না তিনি। প্রয়োজনে পরিবারের মানুষকে নিয়ে কড়া সিদ্ধান্ত নিতে দু\"বার ভাবেন না। আর তাই আজ সাংবাদিক বৈঠকে নিজের ভাইয়ের সঙ্গে সব সম্পর্ক শেষ করার কথা জানিয়ে দিলেন পশ্চিমবঙ্গের মুখ্যমন্ত্রী তথা তৃণমূল সুপ্রিমো মমতা বন্দ্যোপাধ্যায়। লোকসভা ভোটের টিকিট নিয়ে মুখ্যমন্ত্রীর ঘরের অন্দরেই অশান্তি দানা বাঁধছিলো। হাওড়া সদর কেন্দ্রের তৃণমূল প্রার্থী প্রসূন বন্দ্যোপাধ্যায়ের বিরোধিতা করে নির্দল হিসেবে লড়ার হুঁশিয়ারি দিয়েছিলেন মুখ্যমন্ত্রীর ভাই স্বপন ওরফে বাবুন বন্দ্যোপাধ্যায়। প্রসূন বন্দ্যোপাধ্যায় প্রার্থী হওয়ার পর থেকেই কিছুটা বেঁকে বসেছেন তিনি। \nশিলিগুড়িতে সাংবাদিকদের মুখোমুখি হয়ে মমতা বন্দ্যোপাধ্যায় কিছুটা ক্ষুব্ধ হয়েই বলেন,''আজ থেকে আমার ভাই হিসেবে কেউ কোনও পরিচয় দেবেন না। পরিবারকে বাদ দিয়ে যে যাঁর খেলা খেলুক।'' মমতা আরও বলেন, “আমাদের পরিবারের প্রায় ৩২ জন মেম্বার আছে। আমাদের কেউ কিন্তু এরকম নয়। আমি সরাসরি বলছি, বড় হলে কারও কারও লোভ একটু বেশি বেড়ে যায়। আমার পরিবারের ও কোনও মেম্বার বলে আমি মনে করি না।” \nআরও স্পষ্ট করে মমতা বলেন, “আজ থেকে আমি সব সম্পর্ক শেষ করলাম। শুধু আমি নই, মা-মাটি-মানুষের পরিবারেরও যারা আছে, তাদের সবার সঙ্গে ওর সম্পর্ক ছিন্ন হয়ে গেল।” মমতা এ-ও জানিয়েছেন, বাবুনের অনেক কাজ নিয়েই তিনি দীর্ঘ দিন ধরে ক্ষুব্ধ। তাঁর কথায়, ‘‘ওর অনেক কাজই আমি অনেক দিন ধরে পছন্দ করি না। কিন্তু সব কথা বাইরে বলা যায় না। আজ বলছি।’’ এদিকে মঙ্গলবার থেকেই মুখ্যমন্ত্রী মমতার ছোট ভাই বাবুনের বিজেপিতে যোগদান করা নিয়ে নানা জল্পনা কল্পনা দানা বেঁধেছে। এরই মধ্যে হঠাৎ বাবুনের দিল্লি চলে যাওয়া সেই জল্পনা উস্কে দিয়েছে। \nযদিও বুধবার সংবাদমাধ্যমে বাবুন জানান, 'আমি বিজেপিতে যাচ্ছি না। দিদির সঙ্গে আছি, দিদির সঙ্গেই থাকব।'' বাবুনের কথায়, \"ভাইয়ের অভিমান হয়েছিল, দিদিও রেগে বলেছে। দিদির বলা কথা আশীর্বাদ হিসেবে নিচ্ছি।''",
        "author": "সেবন্তী ভট্টাচার্য্য, কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আজ থেকে ভাইয়ের সঙ্গে সব সম্পর্ক শেষ মমতার"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": "2024-03-13T17:05:00",
        "updated_date": "16:06:00",
        "source": "দৈনিক মানবজমিন",
        "last_scraped": "2024-11-06T17:57:09.566905"
    },
    {
        "url": "https://mzamin.com/news.php?news=133355",
        "title": "  যুক্তরাজ্য বিএনপি নেতা কয়ছরকে শোকজ ",
        "image_urls": "https://mzamin.com/uploads/news/main/133355_2.webp",
        "content": "যুক্তরাজ্য বিএনপির সাধারণ সম্পাদক কয়ছর এম আহমেদকে কারণ দর্শানোর (শোকজ) নোটিশ দিয়েছে কেন্দ্রীয় বিএনপি। রোববার বিএনপির কেন্দ্রীয় দপ্তর থেকে তাকে শোকজের চিঠি পাঠানো হয়। শোকজের চিঠি পাওয়ার বিষয়টি মানবজমিনকে নিশ্চিত করেছেন কয়ছর আহমেদ। তিনি বলেন,  রোববার সন্ধ্যা সাড়ে ৬টার দিকে কেন্দ্রীয় দপ্তর থেকে শোকজের চিঠি দেয়া হয়েছে। নির্ধারিত সময়ের মধ্যে শোকজের জবাব দেবেন বলে জানিয়েছেন তিনি।  \nজানা গেছে, গত ২০শে অক্টোবর দেশে ফেরেন যুক্তরাজ্য বিএনপির সাধারণ সম্পাদক কয়ছর এম আহমদ। পরদিন তার নিজ এলাকা সুনামগঞ্জে মোটর শোভাযাত্রা করে কর্মসূচি পালন করায় তাকে শোকজ করা হয়।\nএর আগে গত ৮ই সেপ্টেম্বর এক চিঠিতে জনগণকে দুর্ভোগের মধ্যে না ফেলে মোটরসাইকেল বহর বা অন্য কোনো যানবাহনের শোভাযাত্রা পরিহার করার জন্য কেন্দ্রীয়সহ তৃণমূল নেতাকর্মীদের নির্দেশ দিয়েছে বিএনপি। এছাড়াও পোস্টার, ব্যানার, ফেস্টুন প্রদর্শন করা থেকে নেতাকর্মীদের বিরত থাকার জন্যও নির্দেশ দেয়া হয়েছে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "  যুক্তরাজ্য বিএনপি নেতা কয়ছরকে শোকজ "
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-27T18:27:00",
        "updated_date": "00:01:00",
        "source": "দৈনিক মানবজমিন",
        "last_scraped": "2024-11-06T17:57:20.992275"
    },
    {
        "url": "https://mzamin.com/news.php?news=134491",
        "title": "মারা গেছেন মিঠুন চক্রবর্তীর প্রথম স্ত্রী হেলেনা লুক ",
        "image_urls": "https://mzamin.com/uploads/news/main/134491_Untitled-10.webp",
        "content": "মারা গেছেন মিঠুন চক্রবর্তীর প্রথম স্ত্রী হেলেনা লুক। জানা যায়, রবিবার মার্কিন যুক্তরাষ্ট্রে শেষ নিশ্বাস ত্যাগ করেন এ অভিনেত্রী। সোশাল মিডিয়ায় হেলেনার মৃত্যু সংবাদ নিশ্চিত করেছেন নৃত্যশিল্পী তথা অভিনেত্রী কল্পনা আইয়ার। সঙ্গে গভীর শোক প্রকাশ করেছেন তিনি। তবে কী কারণে হেলেনার মৃত্যু হয়েছে, তা জানা যায়নি। দীর্ঘদিন ধরে মার্কিন যুক্তরাষ্ট্রে থাকলেও, তার ক্যারিয়ার শুরু বলিউডেই। ১৯৮৫ সালে অমিতাভ বচ্চনের বিপরীতে ‘মর্দ’ ছবিতে দেখা গিয়েছিল হেলেনাকে। অভিনেতা মিঠুন চক্রবর্তীর সঙ্গে হেলেনার বিবাহিত সম্পর্ক ছিল মাত্র চার মাসের। বিয়ের চারমাসের মধ্যেই তাদের ডিভোর্স হয়। মৃত্যুর দিন অর্থাৎ রবিবার রাত ৯.২০ নাগাদ ফেসবুকে হেলেনা শেষবারের জন্য লেখেন, কীরকম একটা অস্বস্তি অনূভূতি হচ্ছে, জানি না হঠাৎ এমন কেন লাগছে। খুবই ভারাক্রান্ত ও কনফিউজড লাগছে। তারপরই খবরে আসে হেলেনা শেষ নিশ্বাস ত্যাগ করেছেন।",
        "author": "বিনোদন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মারা গেছেন মিঠুন চক্রবর্তীর প্রথম স্ত্রী হেলেনা লুক "
        ],
        "news_subcategory": "general",
        "news_type": "entertainment",
        "media_type": "newspaper",
        "published_date": "2024-11-04T15:27:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:57:32.438977"
    },
    {
        "url": "https://mzamin.com/news.php?news=121169",
        "title": "মালয়েশিয়ায় আন্তর্জাতিক ইসলামিক ট্রেড এন্ড টুরিজম এক্সপোতে প্রথমবারের মতো বাংলাদেশ",
        "image_urls": "https://mzamin.com/uploads/news/main/121169_mls.webp",
        "content": "কুয়ালালামপুরস্থ বাংলাদেশ হাইকমিশনের উদ্যোগে প্রথমবারের মতো মালয়েশিয়া আন্তর্জাতিক ইসলামিক ট্রেড এন্ড টুরিজম এক্সপোতে  অংশগ্রহণ করছে বাংলাদেশ।\nমালয়েশিয়ার অন্যতম পর্যটন নগরী মালাক্কায় ইন্টারন্যাশনাল ট্রেড সেন্টারে ১-৪ আগস্ট  ২০২৪ পর্যন্ত চলমান এই মেলায় বাংলাদেশসহ ১৫টি দেশের ২২০টি বুথে খাদ্য ও পানীয়, পর্যটন, কৃষি, স্বাস্থ্যসেবা, ফাইন্যান্স, শিক্ষা বিষয়ক পণ্য ও তথ্য প্রদর্শিত হচ্ছে। মালয়েশিয়ার ইসলামিক কোম্পানি  জিআইবিএস হোল্ডিং এ মেলার আয়োজন করে।\n১ আগস্ট মালয়েশিয়ার মালাক্কা রাজ্যে সরকারের স্থানীয় সরকার, নিষ্কাশন, জলবায়ু পরিবর্তন এবং দুর্যোগ ব্যবস্থাপনা বিষয়ক মন্ত্রী ইয়াং বাহাগিয়া দাতুক রইস বিন দাতুক উইরা ইয়াসিন মেলা উদ্বোধন করেন।\nমেলার পাশাপাশি ইসলামিক কনফারেন্স এবং ফোরাম, হযরত মুহাম্মদ (সঃ) এর জীবনী উপস্থাপন ও  ইসলামিক সাংস্কৃতিক উপস্থাপনা এই আয়োজনকে সম্মৃদ্ধ করেছে এবং প্রচুর দর্শনার্থীদের সমাগম হয়েছে।\nবাংলাদেশ হাইকমিশন-এর তত্ত্বাবধানে এ মেলায় প্রাণ ফুডস লিমিটেড তাদের পণ্যসামগ্রী প্রদর্শন করছে। এছাড়াও হাইকমিশন এর বুথ থেকে   বাংলাদেশের পর্যটন আকর্ষণীয় স্থানসমূহ সম্পর্কে বিভিন্ন তথ্য জানানো হচ্ছে ও বাংলাদেশ টুরিজম বোর্ডের পর্যটন বিষয়ক প্রকাশনা দর্শনার্থীদের মধ্যে বিতরণ এবং ব্যবসা-বিনিয়োগ ও পর্যটন বিষয়ে প্রামাণ্যচিত্র প্রদর্শন করা হচ্ছে।\nআজ মেলার তৃতীয় দিন শনিবার (৩ আগস্ট  ২০২৪) মালয়েশিয়ায় নিযুক্ত বাংলাদেশের হাইকমিশনার মো: শামীম আহসান মেলা এবং বাংলাদেশের স্টল পরিদর্শন করেন। এ সময় তিনি বাংলাদেশ হাইকমিশনের স্টলে আগত ব্যবসায়ী ও দর্শনার্থীদের সাথে মত বিনিময় করেন এবং বাংলাদেশে সম্ভাবনাময় বাণিজ্য ও বিনিয়োগ বিষয়ে তাদেরকে অবহিত করেন। পরিদর্শনের সময় আয়োজক প্রতিষ্ঠান আয়োজককারী প্রতিষ্ঠান জিআইবিএস হোল্ডিং এর চেয়ারম্যান ও প্রধান নির্বাহি ইয়াং বাহাগিয়া তুন হাজি নাসিরুদ্দিন মোহাম্মদ আলী একই কোম্পানির  প্রধান অপারেটিং কর্মকর্তা তুন হাজি হাসান আব্দুল হামিদ, ফাইন্যান্স বিভাগের প্রধান  ইঞ্জিনিয়ার মোহাম্মাদ খুসাইরি ওসমান, মানবসম্পদ বিভাগের প্রধান ইঞ্জিনিয়ার মোহাম্মদ ফাধিল সালেহ এবং বাংলাদেশ হাইকমিশনের কর্মকর্তাবৃন্দ উপস্থিত ছিলেন।\nএসময়, হাইকমিশনার উপস্থিত সাংবাদিকদের জানান, মালয়েশিয়ায় বাংলাদেশি পণ্যের ক্রমবর্ধমান চাহিদার প্রেক্ষাপটে প্রথমবারের মতো এ ধরণের গুরুত্বপূর্ণ মেলায় অংশগ্রহণের মাধ্যমে নতুন পণ্যের বাজার সৃষ্টির সুযোগ এবং পর্যটন আকর্ষণ তৈরি হবে বলে আশা করা যায়। রপ্তানি পণ্য বহুমুখীকরণের অংশ হিসেবে তৈরী পোষাকের পাশাপাশি অন্যান্য পণ্য বেশি করে রপ্তানির সুযোগ সৃষ্টির লক্ষ্যে প্রধানমন্ত্রী শেখ হাসিনার অনুসৃত ‘অর্থনৈতিক কূটনীতি’ অনুসরণের ধারাবাহিকতায় কুয়ালালামপুরস্থ বাংলাদেশ হাইকমিশন বিভিন্ন গুরুত্বপূর্ণ আন্তর্জাতিক বাণিজ্য মেলায় নিয়মিত অংশগ্রহণ করে যাচ্ছে।\nতিনি মালয়েশিয়ার মিডিয়াতে এক্সপো বিষয়ে ইন্টারভিউ প্রদান করেন এবং বাংলাদেশকে আমন্ত্রণ জানানোর জন্য আয়োজকদের ধন্যবাদ জানান।\nমেলা উদ্বোধনের দিন থেকেই বাংলাদেশি স্টলসমূহে বিদেশী ব্যবসায়ীসহ দর্শনার্থীদের ভীড় পরিলক্ষিত হচ্ছে এবং বাংলাদেশি পণ্য এবং পর্যটন    সম্পর্কে আগ্রহ পরিলক্ষিত হয়েছে।\nউল্লেখ্য, বাংলাদেশ-মালয়েশিয়ার দ্বিপাক্ষিক বাণিজ্য প্রায় ৪ বিলিয়ন মার্কিন ডলার। এছাড়া, মালয়েশিয়া বাংলাদেশে বিশ্বের অষ্টম বৃহত্তম বিনিয়োগকারী দেশ।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "মালয়েশিয়ায় আন্তর্জাতিক ইসলামিক ট্রেড এন্ড টুরিজম এক্সপোতে প্রথমবারের মতো বাংলাদেশ"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-03T16:13:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:57:43.849104"
    },
    {
        "url": "https://mzamin.com/news.php?news=133962",
        "title": "চীন সফরে যাচ্ছেন বিএনপির ৪ নেতা",
        "image_urls": "https://mzamin.com/uploads/news/main/109024_bnp.webp",
        "content": "চীনের কমিউনিস্ট পার্টির আমন্ত্রণে দেশটিতে সফরে যাচ্ছেন বিএনপির চার সদস্যের প্রতিনিধি দল। বিএনপির মহাসচিব মির্জা ফখরুল ইসলাম আলমগীর স্বাক্ষরিত এক চিঠিতে এ তথ্য জানানো হয়েছে।\nওই প্রতিনিধি দলের চার নেতা হলেন, বিএনপির ভাইস চেয়ারম্যান আসাদুজ্জামান রিপন, যুগ্ম মহাসচিব হাবিব-উন-নবী-খান সোহেল, সাংগঠনিক সম্পাদক অনিন্দ্য ইসলাম অমিত ও জাতীয়তাবাদী কৃষক দলের যুগ্ম সম্পাদক মাহমুদা হাবিবা।\nআগামী ৭-১৬ নভেম্বর চীনে দক্ষিণ-পূর্ব ও দক্ষিণ এশিয়ার দেশগুলোর প্রতিনিধি নিয়ে দেশটির রাজধানী বেইজিংয়ে ‘পলিটিক্যাল পার্টি প্লাস’ কো-অপারেশন অনুষ্ঠিত হতে যাচ্ছে। সেখানে বিএনপিকেও আমন্ত্রণ জানানো হয়েছে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "চীন সফরে যাচ্ছেন বিএনপির ৪ নেতা"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-31T16:00:00",
        "updated_date": "16:11:00",
        "source": "দৈনিক মানবজমিন",
        "last_scraped": "2024-11-06T17:57:55.148408"
    },
    {
        "url": "https://mzamin.com/news.php?news=134473",
        "title": "বৃটেনে অল পার্টি পার্লামেন্টারি গ্রুপের চেয়ারম্যান নির্বাচিত হলেন আপসানা ",
        "image_urls": "https://mzamin.com/uploads/news/main/134473_Kaium-3.webp",
        "content": "বৃটেনে অল পার্টি পার্লামেন্টারি গ্রুপের (এপিপিজি) চেয়ারম্যান নির্বাচিত হয়েছেন পপলার অ্যান্ড লাইমহাউজের এমপি আপসানা বেগম। তিনি একজন বাংলাদেশি বংশোদ্ভূত বৃটিশ নাগরিক। আপসানার কার্যালয় থেকে পাঠানো এক সংবাদ বিজ্ঞপ্তিতে এ তথ্য জানানো হয়েছে। \nএই নির্বাচন সম্পর্কে মন্তব্য করতে গিয়ে আপসানা বেগম বলেছেন, ‘অল পার্টি পার্লামেন্টারি গ্রুপের চেয়ারম্যান নির্বাচিত হতে পেরে আমি আনন্দিত।’ জলবায়ু পরিবর্তনের বিধ্বংসী প্রভাব নিয়ে পার্লামেন্টের উভয় হাউস এবং সকল পক্ষের সঙ্গে কাজ করার আগ্রহ প্রকাশ করেছেন আপসানা। \nতিনি বলেছেন, আমি জলবায়ু পরিবর্তনের বিধ্বংসী প্রভাবসহ জবাবদিহিতা, গণতান্ত্রিক স্বাধীনতার সন্ধান এবং উভয় হাউসের সকল পক্ষের সদস্যদের সঙ্গে বাংলাদেশ সম্পর্কের বৃহত্তর বোঝাপড়াকে উৎসাহিত করার জন্য কাজ করতে উন্মুখ। পাশাপাশি যুক্তরাজ্যে বাংলাদেশি নাগরিকদের হয়েও কাজ করার প্রতিশ্রুতি দিয়েছেন আপসানা।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বৃটেনে অল পার্টি পার্লামেন্টারি গ্রুপের চেয়ারম্যান নির্বাচিত হলেন আপসানা "
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T10:57:00",
        "updated_date": "10:54:00",
        "source": "দৈনিক মানবজমিন",
        "last_scraped": "2024-11-06T17:58:06.536885"
    },
    {
        "url": "https://mzamin.com/news.php?news=134296",
        "title": " হাসিনা ও তার মন্ত্রীদের বিরুদ্ধে আইসিসিতে অভিযোগ দায়ের",
        "image_urls": "https://mzamin.com/uploads/news/main/134296_ha.webp",
        "content": "নেদারল্যান্ডসের হেগে অবস্থিত আন্তর্জাতিক অপরাধ আদালতে বাংলাদেশের সাবেক প্রধানমন্ত্রী শেখ হাসিনা, তার মন্ত্রিপরিষদ ও সহযোগীদের বিরুদ্ধে অভিযোগ দায়ের করা হয়েছে। গত ২৮শে অক্টোবর লন্ডনের থ্রি বোল্ট কোর্স চেম্বারের ব্যারিস্টার মো. আশরাফুল আরেফিন এই অভিযোগ দায়ের করেন। অভিযোগের নিরপেক্ষ তদন্ত ও মূল সন্দেহভাজনদের বিরুদ্ধে গ্রেপ্তারি পরোয়ানা জারি করার অনুরোধ করেছেন তিনি। ঢাকার একটি মিডিয়াকে তিনি বলেছেন, বাংলাদেশে সরকারি চাকরিতে কোটা বাতিলের দাবিতে এ বছরের জুলাইয়ে শিক্ষার্থীরা বৈষম্যবিরোধী ছাত্র আন্দোলনের ব্যানারে বিক্ষোভ করে। আন্দোলনে পুলিশের হাতে আবু সাঈদ নিহত হন। শান্তিপূর্ণ আন্দোলনে নৃশংসভাবে দমন-পীড়ন চালানো হয়। ওই সময় বাংলাদেশের সরকার আন্দোলন দমনে পুলিশ, র‌্যাব ও ক্ষমতাসীন আওয়ামী লীগের ছাত্রসংগঠন ছাত্রলীগকে মাঠে নামায়। তারা আন্দোলনকারীদের ওপর নির্বিচারে রাবার বুলেট, সাউন্ড গ্রেনেড, লাইভ বুলেট ব্যবহার করে। এতে প্রায় ১ হাজার ৪০০ জনের বেশি মানুষ নিহত হয় এবং প্রায় ২২ হাজার মানুষ আহত হন। গণহত্যার পাশাপাশি গুলিতে অন্তত ৯২ জন দৃষ্টিশক্তি হারিয়েছেন এবং শতশত মানুষ পঙ্গুত্ববরণ করেছেন। সরকারের এমন বিচারবহির্ভূত হত্যা, গুম, নির্যাতন, 'আয়নাঘরের' মতো গোপন নির্যাতন কেন্দ্র তৈরির কাজ আন্তর্জাতিক আইন অনুযায়ী মানবতাবিরোধী অপরাধ।",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            " হাসিনা ও তার মন্ত্রীদের বিরুদ্ধে আইসিসিতে অভিযোগ দায়ের"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-02T21:32:00",
        "updated_date": "15:18:00",
        "source": "দৈনিক মানবজমিন",
        "last_scraped": "2024-11-06T17:58:17.788458"
    },
    {
        "url": "https://mzamin.com/news.php?news=106651",
        "title": "ডেটা সেবায় সর্বোচ্চ শতাংশ ফোরজি গ্রাহক নিয়ে শীর্ষে অবস্থানে রবি",
        "image_urls": "https://mzamin.com/uploads/news/main/106651_robi.webp",
        "content": "দেশের সামষ্টিক অর্থনীতিতে চ্যালেঞ্জ ও তীব্র প্রতিযোগিতা থাকার পরেও ডেটা সেবা থেকে আয়ের উপর নির্ভর করে সামগ্রিক আয়ের প্রবৃদ্ধি ধরে রেখেছে রবি। মোট ডেটা গ্রাহকের বিচারে এই খাতে সর্বোচ্চ শতাংশ ফোরজি গ্রাহক নিয়ে রবি ক্রমবর্ধমান ডিজিটাল অর্থনীতিতে তার অবস্থান সুদৃঢ় করেছে।\nনেটওয়ার্ক শক্তিশালী করতে চলতি বছরের প্রথম প্রান্তিকে নতুন ৫৭৭টি ফোরজি সাইট যুক্ত করেছে রবি। পরিষেবার মান উন্নত করার জন্য এই ধরনের উদ্যোগের ফলে রবি'র ৮১ শতাংশের বেশি ডেটা গ্রাহক এখন ফোরজি ব্যবহারকারী, যা এই খাতে সর্বোচ্চ। চলতি বছরের প্রথম প্রান্তিকের (জানুয়ারি-মার্চ, ২০২৪) প্রকাশিত আর্থিক প্রতিবেদনে এমন চিত্রই উঠে এসেছে।\nবছরের প্রথম প্রান্তিকে রবির আয় হয়েছে ২ হাজার ৫১৬ দশমিক ২ কোটি টাকা। যা আগের বছরের একই প্রান্তিকের তুলনায় ৭ দশমিক ২ শতাংশ বেশি। একই সময়ের ব্যবধানে ডেটা থেকে আয় বেড়েছে ২৫ দশমিক ৭ শতাংশ।\nরবি'র আর্নিংস বিফোর ইন্টারেস্ট, ট্যাক্স, ডেপ্রিসিয়েশন এবং এমোর্টাইজেশন (ইবিআইটিডিএ) গত বছরের একই প্রান্তিকের তুলনায় ১৬ শতাংশ বেড়ে ২০২৪ সালের প্রথম প্রান্তিকে ৪৮ দশমিক ৫ শতাংশ মার্জিনসহ ১ হাজার ২২০ দশমিক ২ কোটি টাকা হয়েছে। ২০২৪ সালের প্রথম প্রান্তিকে কর-পরবর্তী মুনাফা (পিএটি) ছিল ১০৬ দশমিক ৭ কোটি টাকা, আর  কোম্পানির শেয়ার প্রতি আয় (ইপিএস) ছিল শূণ্য দশমিক ২ টাকা।  \nচলতি বছরের প্রথম প্রান্তিকে রবির গ্রাহক সংখ্যা দাঁড়িয়েছে ৫ কোটি ৮১ লাখে। ইন্টারনেট ব্যবহারকারীর সংখ্যা ৪ কোটি ৩৬ লাখ। ফোরজি ব্যবহারকারী গ্রাহকের সংখ্যা ৩ কোটি ৫৫ লাখ। রবির গ্রাহকদের ৭৫ শতাংশেরও বেশি ডেটা ব্যবহার করেন যা এই খাতে সর্বোচ্চ।\nচলতি বছরের প্রথম প্রান্তিকে রাষ্ট্রীয় কোষাগারে জমা দেওয়া হয়েছে এক হাজার ৬০৫ দশমিক ৫ কোটি টাকা, যা ২০২৪ সালের প্রথম প্রান্তিকে রবির অর্জিত আয়ের ৬৩ দশমিক ৮ শতাংশ। এ সময়ে ৩৬৬ দশমিক ২ কোটি টাকা মূলধনী বিনিয়োগ করেছে কোম্পানিটি।\nরবির ব্যবস্থাপনা পরিচালক ও সিইও রাজীব শেঠি বলেন, \"আমরা দেখতে পাচ্ছি সামগ্রিক অর্থনৈতিক পরিস্থিতি এবং মূল্যস্ফীতির প্রভাব আমাদের গ্রাহকদের মোবাইল ব্যবহারের ওপর পড়ছে। একইসাথে লক্ষণীয় যে, স্মার্টফোন ডিভাইসের ব্যবহারের প্রসার অনেকাংশে থমকে গেছে। উল্লেখ্য, পার্শবর্তী অন্যান্য দেশের তুলনায় ডেটা ব্যবহার বাড়ানোর অনেক সুযোগ রয়েছে বাংলাদেশের। তবে এ সম্ভাবনা কাজে লাগাতে হলে অতি সত্বর স্মার্টফোন ব্যবহারের প্রসার বাড়াতে সরকার থেকে নীতি সহায়তা প্রয়োজন। \"\nগুণগত মান নিশ্চিত করে সেবা দেওয়ার বিষয়টি তুলে ধরে রাজীব শেঠি বলেন, ‘গ্রাহকের অভিজ্ঞতা দিয়েই বলা যায়, আমাদের নেওয়া উদ্যোগের মাধ্যমে নেটওয়ার্কে উল্লেখযোগ্য উন্নতি হয়েছে, যার জন্য আমি গর্বিত। গত এক বছরে গড় ডেটা স্পিড শতভাগেরও বেশি বেড়েছে বেড়েছে। সারাদেশে কভারেজ ও নেটওয়ার্কের সর্বত্র ধারাবাহিক স্পিড নিশ্চিত করার মাধ্যমে এ উন্নতি অর্জন করা হয়েছে। কল ড্রপের হার একইভাবে গত এক বছরে উল্লেখযোগ্যভাবে কমেছে। আমরা নিশ্চিত যে পরিষেবার গুণমান বৃদ্ধির উপর চলমান উদ্যোগ গ্রাহকের আস্থা অর্জনে বিশেষ ভূমিকা পালন করবে।\"",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ডেটা সেবায় সর্বোচ্চ শতাংশ ফোরজি গ্রাহক নিয়ে শীর্ষে অবস্থানে রবি"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-22T20:28:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:58:29.301918"
    },
    {
        "url": "https://mzamin.com/news.php?news=134479",
        "title": "ভারতের উত্তরাখণ্ডে ভয়াবহ বাস দুর্ঘটনায় নিহত ২০",
        "image_urls": "https://mzamin.com/uploads/news/main/134479_Kaium-4.webp",
        "content": "ভারতের উত্তরাখণ্ড প্রদেশে এক বাস দুর্ঘটনায় ২০ জনের মৃত্যু হয়েছে। প্রদেশটির আলমোড়া জেলায় সোমবার সকালে এ মর্মান্তিক দুর্ঘটনা ঘটেছে। জেলা কর্তৃপক্ষ জানিয়েছে, ৪৫ সিটের একটি যাত্রীবাহী বাস গাড়ওয়াল থেকে কুমায়ুন যাওয়ার পথে মার্চুলা নামক স্থানে একটি দুর্গম পথ অতিক্রম করার সময় মূল সড়ক থেকে প্রায় ২০০ মিটার গভীর একটি খাদে পড়ে যায়। এতে ঘটনাস্থলেই নিহত হন ২০ যাত্রী। পরে খবর পেয়ে স্থানীয় পুলিশের সাথে একটি উদ্ধারকারী দল ঘটনাস্থলে পৌঁছায়। এ খবর দিয়েছে অনলাইন এনডিটিভি।\nএতে বলা হয়, মর্মান্তিক এই দুর্ঘটনায় গভীর শোক জানিয়েছেন উত্তরাখণ্ড প্রদেশের মুখ্যমন্ত্রী পুশকার সিং ধামি। তিনি সংশ্লিষ্ট ব্যক্তিদের দ্রুত উদ্ধার কাজ শেষ করার নির্দেশ দিয়েছেন। এক্সের এক পোস্টে মুখ্যমন্ত্রী বলেছেন, ‘আলমোড়া জেলার মার্চুলায় দুর্ভাগ্যজনকভাবে ঘটে যাওয়া যাত্রী নিহতের মর্মান্তিক দুঃসংবাদটি পেয়েছি। এতে জেলার সংশ্লিষ্ট কর্তৃপক্ষকে দ্রুত উদ্ধার কাজ শেষ করে সেখানে প্রয়োজনীয় ত্রাণ সরবরাহের নির্দেশ দেয়া হয়েছে।’ দুর্ঘটনায় যারা আহত হয়েছেন তাদের উদ্ধার করে দ্রুত সময়ের মধ্যে নিকটস্থ হাসপাতালে ভর্তির ব্যবস্থা করতেও স্থানীয় প্রশাসনকে নির্দেশ দিয়েছেন মুখ্যমন্ত্রী। এছাড়া যারা গুরুতর আহত হয়েছেন সে সকল যাত্রীদের উন্নত চিকিৎসা নিশ্চিত করতে প্রয়োজনে হেলিকপ্টারযোগে স্থানান্তরের নির্দেশ দেয়া হয়েছে। নিহতদের প্রত্যেক পরিবারকে সরকারি তহবিল থেকে ৪ লাখ এবং আহতদের প্রত্যেককে ১ লাখ রুপি করে ক্ষতিপূরণ দেওয়ার কথা জানিয়েছেন পুশকার সিং ধামি।\n ",
        "author": "মানবজমিন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ভারতের উত্তরাখণ্ডে ভয়াবহ বাস দুর্ঘটনায় নিহত ২০"
        ],
        "news_subcategory": "general",
        "news_type": "international",
        "media_type": "newspaper",
        "published_date": "2024-11-04T12:54:00",
        "updated_date": "10:54:00",
        "source": "দৈনিক মানবজমিন",
        "last_scraped": "2024-11-06T17:58:40.633408"
    },
    {
        "url": "https://mzamin.com/news.php?news=133184",
        "title": "সরকারকে যুক্তিসঙ্গত সময় দিতে হবে: কর্নেল অলি",
        "image_urls": "https://mzamin.com/uploads/news/main/133184_olis.webp",
        "content": "লিবারেল ডেমোক্রেটিক পার্টির (এলডিপি) প্রেসিডেন্ট কর্নেল (অব.) অলি আহমদ বলেছেন, গত ১৫  বছরের জঞ্জাল পরিস্কার করতে না পারলে নির্বাচনে লেভেল প্লেয়িং ফিল্ড তৈরি হবে না। এজন্য অন্তর্বর্তীকালীন সরকারকে যুক্তিসঙ্গত সময় দিতে হবে। \nশনিবার রাজধানীর ইঞ্জিনিয়ার্স ইনস্টিটিউশনে এলডিপির প্রতিষ্ঠা বার্ষিকী ও কেন্দ্রীয় সম্মেলনে তিনি এসব কথা বলেন।\nঅলি আহমদ বলেন, কিছু কিছু লোক দেশকে এখনও অস্থিতিশীল করার চেষ্টা করছে। দেশের বিভিন্ন খাতে যে সংস্কারের উদ্যোগ নেয়া হয়েছে, তার গতি অনেকটাই কম। সমাজের সবাইকে শুদ্ধি অভিযানের আওতায় আনারও পরামর্শ দেন তিনি।\nতিনি বলেন, রাজনীতিবিদরা ন্যায়পরায়ণ না হলে শুদ্ধ সমাজ প্রতিষ্ঠা সম্ভব নয়। রাজনীতিবিদরা সততার উদাহরণ সৃষ্টি করতে পারলেই দেশ সঠিক পথে এগুবে।  যে আওয়ামী লীগের সঙ্গে যুদ্ধ করে ২৪-এর গণঅভ্যুত্থান, সে আওয়ামী লীগের সঙ্গে কোনো আপস হতে পারে না। দেশকে রক্ষা করতে বড় রাজনৈতিক দলগুলোকে ঐক্যবদ্ধ হওয়ার আহ্বান জানান তিনি। \nকর্নেল অলি বলেন, শেখ হাসিনা তার সব বস্ত্র নিয়ে পালাতে পারেননি। অনেক কাপড়-চোপড় রেখে যেতে হয়েছে তাকে। এ অবস্থা কেনো সৃষ্টি হলো? এটা হয়েছে তাদের স্বৈরাচারী সরকারের মনোভাবের কারণে। তারা মানুষকে মানুষ মনে করেনি। এখনো তারা জনগণকে হেয় করে বিবৃতি দিচ্ছে।",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "সরকারকে যুক্তিসঙ্গত সময় দিতে হবে: কর্নেল অলি"
        ],
        "news_subcategory": "general",
        "news_type": "politics",
        "media_type": "newspaper",
        "published_date": "2024-10-26T13:21:00",
        "updated_date": "00:10:00",
        "source": "দৈনিক মানবজমিন",
        "last_scraped": "2024-11-06T17:58:52.179738"
    },
    {
        "url": "https://mzamin.com/news.php?news=108864",
        "title": "৪ বছরের মধ্যে ব্যাটারি রিপ্লেসমেন্ট সুবিধা নিয়ে এলো ভিভো ভি৩০ লাইট",
        "image_urls": "https://mzamin.com/uploads/news/main/108864_vivo.webp",
        "content": "জমকালো অনুষ্ঠানের মাধ্যমে দেশে এলো গ্লোবাল স্মার্টফোন নির্মাতা প্রতিষ্ঠান ভিভোর নতুন স্মার্টফোন ভিভো ভি৩০ লাইট। রোববার রাজধানীতে আয়োজিত এক অনুষ্ঠানে ভিভো ভি৩০ লাইটকে পরিচয় করিয়ে দেন জনপ্রিয় তারকা ও ভিভোর শুভেচ্ছাদূত তাহসান খান।\nপ্রিমিয়াম ডিজাইনের ভিভো ভি৩০ লাইটে যুক্ত হয়েছে কালার চেঞ্জিং গ্লাস ডিজাইন। সূর্যের আলোতে মুহূর্তেই বদলে যাবে ব্যাক সাইডের কালার। দেবে এক অভিনব লুক। ভিভো ভি৩০ লাইটকে আরো প্রিমিয়াম করেছে এর ম্যাটালিক হাই গ্লোস ফ্রেম। ব্রিজ গ্রিন আর ক্রিস্টাল ব্ল্যাক কালারে পাওয়া যাবে ভিভো ভি৩০ লাইট।\nভিভোর পক্ষ থেকে জানানো হয়েছে, লাইফকে আরো লাইট আপ করতে ভিভো ভি৩০ লাইটে থাকছে ৮০ ওয়াটের ফ্ল্যাশ চার্জার। যা মাত্র ৪৩ মিনিটে এর ৫০০০ মিলিঅ্যাম্পিয়ার ব্যাটরি ১০০ শতাংশ চার্জ করতে পারবে। যা সময় বাঁচানোর পাশাপাশি দেবে স্মার্টফোন ব্যবহারের প্রিমিয়াম অভিজ্ঞতা। একবার চার্জে এই স্মার্টফোনে কথা বলা যাবে টানা ২৯ ঘন্টা। টানা ৮ ঘন্টা গেম উপভোগ করা যাবে। সামাজিক যোগাযোগ মাধ্যমে টানা ১৬ ঘন্টা ভিডিও চলবে।\nভিভো ভি৩০ লাইটে থাকছে সুপার চার্জ পাম্প। এটি যেমন ব্যাটারি দ্রুত চার্জ করবে, তেমনি সবচেয়ে কম তাপ উৎপন্ন করে স্মার্টফোনের ব্যাটারিকে সুরক্ষিত রাখবে। ফলে চার্জের সময়ে, মাল্টিটাস্কিং বা প্রচন্ড রোদের তাপেও ভিভো ভি৩০ লাইট থাকছে ঠান্ডা। এছাড়াও ব্যবহারের ৪ বছরের মধ্যে যদি এর ব্যাটারি ৮০% এর বেশি ড্যামেজ হয় তবে ভিভো দেবে ফ্রি ব্যাটারি রিপ্লেসমেন্ট সুবিধা। \n৭.৭৯ মিলিমিটার সুপারস্লিম ভিভো ভি৩০ লাইট স্মার্টফোনের ওজন মাত্র ১৮৬ গ্রাম। ১২০ হার্জ রিফ্রেশ রেটের ৬.৬৭ ইঞ্চি অ্যামোলেড ডিসপ্লের ফোনটিতে ১৮০০ নিট পিক ব্রাইটনেস পাওয়া যাবে। থাকছে অত্যাধুনিক ৬৮৫ কোয়ালকম স্নাপড্রাগন প্রসেসর এবং মাল্টি টাস্কিং এর জন্য থাকছে ফানটাচ ওস ১৪ অপারেটিং সিস্টেম। একই সাথে ২৫ টা অ্যাপ ব্যবহার করার জন্য ৮ জিবি র্যা মের সাথে থাকছে ৮ জিবি র্যাটম বাড়ানোর সুবিধা। পাশাপাশি ২৫৬ জিবি রমের বিশাল স্টোরেজে দৈনন্দিন কাজকে করবে আরো স্মুথ।\nস্মার্টফোনটিতে থাকছে ডুয়াল স্টেরিও স্পিকার যা ৩০০% পর্যন্ত ভলিউম বাড়ানো যাবে। তাই গান, ভিডিও বা গেমে সাউন্ড কোয়ালিটি হবে স্মুথ এবং হাই। সাথে ব্যাক সাইডে থাকছে ৫০ মেগাপিক্সেল মেইন ক্যামেরা ও ২ মেগাপিক্সেল বোকেহ ক্যামেরা। সাথে আরো থাকছে ফ্লিকার সেন্সর। যা কম আলোতে দারুণ ছবির নিশ্চয়তা দিবে ব্যবহারকারীকে। ফ্রন্ট সাইডে থাকছে ৮ মেগাপিক্সেল সেলফি ক্যামেরা।\nভিভো ভি৩০ লাইট  স্মার্টফোনটির দাম ৩২,৯৯৯ টাকা। ৬ মে থেকে ১০ মে পর্যন্ত চলবে প্রি-বুকিং। প্রি-বুকিং করলেই পাওয়া যাবে এক্সক্লুসিভ গিফট বক্স। গিফট বক্সে উপহার হিসেবে থাকছে টিডাব্লিউএস ওয়ারলেস ইয়ারফোন এল১৩ এবং ৪ বছরের ব্যাটারি রিপ্লেসমেন্ট কার্ড। সাথে যারা প্রি-বুকিং করবে তাদের জন্য আরো থাকছে ১৮০ দিনের ডিসপ্লে রিপ্লেসমেন্ট অফার। যদি ১৮০ দিনের মধ্যে স্মার্টফোনটির ডিসপ্লে ভেঙে যায় তাহলে সম্পূর্ণ ফ্রিতে এটি ঠিক করে দেবে ভিভো। এই অফারটি পেতে সাধারণত ৯৯৯ টাকা এবং ডিসপ্লে বাবদ প্রায় ৮০০০ টাকা খরচ করতে হলেও ভিভো এটি দিচ্ছে একদম ফ্রি।",
        "author": "অনলাইন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "৪ বছরের মধ্যে ব্যাটারি রিপ্লেসমেন্ট সুবিধা নিয়ে এলো ভিভো ভি৩০ লাইট"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": null,
        "updated_date": null,
        "source": "দৈনিক মানবজমিন",
        "last_scraped": "2024-11-06T17:59:03.666243"
    },
    {
        "url": "https://mzamin.com/news.php?news=129778",
        "title": "ফের পূর্ণ কর্মবিরতির ঘোষণা পশ্চিমবঙ্গের জুনিয়র ডাক্তারদের",
        "image_urls": "https://mzamin.com/uploads/news/main/129778_df.webp",
        "content": "১০ দফা দাবিতে ফের কর্মবিরতিতে পশ্চিমবঙ্গের জুনিয়র ডাক্তাররা। সোমবার রাতে জেনারেল বডির বৈঠকে বসেছিল রাজ্যের ২৩টি মেডিকেল কলেজের জুনিয়র ডাক্তারদের মিলিত মঞ্চ ‘ওয়েস্ট বেঙ্গল জুনিয়র ডক্টর্‌স ফ্রন্ট’। প্রায় আট ঘণ্টা ধরে চলা ওই বৈঠকে এই সিদ্ধান্ত নিয়েছেন তারা। জুনিয়র ডাক্তারদের তরফে দশ দফা দাবি জানানো হয়েছে। সেগুলো হল-\n১. নির্যাতিতার দ্রুত ন্যায়বিচার\n২. স্বাস্থ্যসচিবের অপসারণ\n৩. হাসপাতালগুলিতে পুলিশি নিরাপত্তা বৃদ্ধি করা\n৪. সমস্ত সরকারি হাসপাতালে কেন্দ্রীয় রেফারেল ব্যবস্থা চালু করা\n৫. হাসপাতালের খালি বেডের মনিটরিং ব্যবস্থা চালু করা\n৬. ছাত্র সংসদ নির্বাচন\n৭. হাসপাতালগুলির শূন্যপদ পূরণ করা\n৮. হুমকি সংস্কৃতির সঙ্গে জড়িতদের বিরুদ্ধে পদক্ষেপ করা\n৯. দ্রুত সমস্ত হাসপাতালে টাস্ক ফোর্স গঠন করে সিসিটিভি বসানো\n১০. প্যানিক বোতামের ব্যবস্থা করা\nহাসপাতাল ও মেডিকেল কলেজগুলোতে ‘ভয়ের রাজনীতি’ দূর করা এবং নিরাপত্তার বিষয়টি নিশ্চিত না হওয়া পর্যন্ত কর্মবিরতি চালিয়ে যাওয়ার হুঁশিয়ারি দিয়েছেন তারা। আরজি করে তরুণী চিকিৎসকের  ধর্ষণ ও খুনের  ঘটনার পর থেকেই লাগাতার কর্মবিরতি শুরু করেছিলেন জুনিয়র ডাক্তাররা। পরে সরকারের তরফে নিরাপত্তা ও পরিকাঠামোগত ক্ষেত্রে বেশ কিছু ইতিবাচক আশ্বাস পাওয়ার পর ২১ সেপ্টেম্বর কর্মবিরতি আংশিক প্রত্যাহার করে তাঁরা কাজে ফেরেন। যোগ দিয়েছিলেন জরুরি পরিষেবায়। কিন্তু এরই মধ্যে গত সপ্তাহে সাগর দত্ত মেডিকেল কলেজে জুনিয়র ডাক্তারদের উপর রোগীর পরিজনদের হামলার অভিযোগ ওঠে। ওই ঘটনার পর ফের কর্মবিরতি।",
        "author": "সেবন্তী ভট্টচার্য্য , কলকাতা থেকে",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "ফের পূর্ণ কর্মবিরতির ঘোষণা পশ্চিমবঙ্গের জুনিয়র ডাক্তারদের"
        ],
        "news_subcategory": "india",
        "news_type": "international",
        "media_type": "newspaper",
        "published_date": "2024-10-01T11:56:00",
        "updated_date": "00:07:00",
        "source": "দৈনিক মানবজমিন",
        "last_scraped": "2024-11-06T17:59:15.090164"
    },
    {
        "url": "https://mzamin.com/news.php?news=106638",
        "title": "বেসিস নির্বাচনে ওয়ান টিমের পক্ষে পরিচালক পদে প্রার্থী কে. এ. এম. রাশেদুল মাজিদ",
        "image_urls": "https://mzamin.com/uploads/news/main/106638_dd.webp",
        "content": "দেশের সফটওয়্যার ও তথ্যপ্রযুক্তি সেবা খাতের অন্যতম বাণিজ্য সংগঠন বাংলাদেশ অ্যাসোসিয়েশন অব সফটওয়্যার অ্যান্ড ইনফরমেশন সার্ভিসেস (বেসিস) কার্যনির্বাহী পরিষদ নির্বাচনে পরিচালক পদে প্রার্থী হচ্ছেন রেইজ আইটি সলিউশন্স লিমিটেডের ব্যবস্থাপনা পরিচালক কে. এ. এম.  রাশেদুল মাজিদ।\nযে পথ দেখায় সে থাকে সবচেয়ে এগিয়ে। ডিজিটাল বাংলাদেশের পথ দেখানো এবং সামনে থেকে নেতৃত্বদানকারীদের মধ্যে অন্যতম কে. এ. এম.  রাশেদুল মাজিদ (রাহাত)।\nনিজের ব্যবসার পাশাপাশি BASIS এবং বিভিন্ন web related activities ও সামাজিক সেবামূলক কাজ দীর্ঘদিন ধরে নিরলসভাবে করে যাচ্ছেন এই ডিজিটাল উদ্যোক্তা।\nরাশেদুল মাজিদ বেসিস এর ডিজিটাল মার্কেটিং স্টেন্ডিং কমিটির কো-চেয়ার হিসাবে দীর্ঘ ৬ বছর digital marketing related policy development এবং ব্যবসা সহায়ক পরিবেশ তৈরিতে কাজ করেছেন। এ ছাড়াও তিন BASIS এর মাধ্যমে বিভিন্ন প্রোগ্রাম, সেমিনার, ওয়ার্কশপ আয়োজনের সাথে প্রত্যক্ষভাবে জড়িত ছিলেন।\nবাংলাদেশের বিজ্ঞান ও প্রযুক্তির মানচিত্রে অন্যতম আবিস্কার ও বাংলাদেশের তৈরী প্রথম মোবাইল ইন্টারনেট ব্রাউজারের উদ্ভাবক কে. এ. এম.  রাশেদুল মাজিদ (রাহাত)। বর্তমানে সারা বিশ্বের ৩০ লক্ষ মানুষ ব্যবহার করছে তাঁর তৈরী RITS ব্রাউজারটি ।\nডিজিটাল মার্কেটিং ও প্রোডাক্ট ডেভেলপমেন্টের জগতে, রাহাতের পেশাগত দক্ষতা এবং প্রশাসনিক দক্ষতা উভয়েই প্রশংসনীয়। বাংলাদেশের আইটি প্রতিষ্ঠানের পরিচালনা প্রশিক্ষণের অভাবের মধ্যে একটি গুরুত্বপূর্ণ ক্ষেত্র হলো মার্কেটিং ও মেন্টরশিপের দিকে। এই ক্ষেত্রে তাঁর প্রযুক্তিগত দক্ষতা এবং অভিজ্ঞতা কাজে লাগাতে পারলে দেশের আইটি সেক্টর অনেকদূর এগিয়ে যাবে।\nগত ১৯ বছরে আউটসোর্সিং, ডিজিটাল মার্কেটিং, এবং সফ্টওয়ার প্রোডাক্ট ডেভেলপমেন্টসহ প্রচুর উদ্ভাবনী প্রোডাক্ট এবং সাস মডেলের আইটি সেবায় অবদান রাখেন রাশেদুল মাজিদ। যা চাইলে লোকাল বাজারে বিক্রির পাশাপাশি আন্তর্জাতিক বাজারে বিক্রি করতে পারে। এই আইটি পণ্যগুলো আন্তর্জাতিক বাজারের আকার এখন প্রায় ২১৫ বিলিয়ন ডলার যা কিনা আগামী ২০৩০ সালে ১২৯৮ বিলিয়ন ডলার হবে বলে ধারণা করা হচ্ছে। (* Global saas market insight- skyquestt.com) কিন্তু বেশির ভাগ আইটি পণ্য বা সেবাগুলো - সঠিক বাজার নির্ণয়, পলিসি গত জটিলতা, ফাইনেন্সিং এবং মেন্টোরিং এর অভাবে আলোর মুখ দেখতে পায় না।\nরাশেদুল মাজিদ বলেন, আমি আমার দীর্ঘ ডিজিটাল মার্কেটিং এবং প্রোডাক্ট ডেভেলপমেন্ট অভিজ্ঞতা কাজে লাগিয়ে সকল মেম্বারকে সাথে নিয়ে আপনাদের তৈরী পণ্য এবং সেবাগুলোকে সঠিক ও সময়ের সঙ্গে তাল মিলিয়ে মার্কেটিং, ফাইনেন্সিং এবং মেনটরিং এর মাধ্যমে বিশ্বের কাছে তুলে ধরতে চাই।  আমার দৃঢ় বিশ্বাস আমাদের সম্মেলিত প্রচেষ্টা আমাদের এই আইটি পণ্য বা সার্ভিস গুলোকে আন্তর্জাতিক বাজারে প্রতিষ্ঠিত করতে সক্ষম হবে। এ ব্যাপারে আমি বিনীতভাবে আপনাদের সমর্থন ও ভোট কামনা করছি। কথা দিচ্ছি, আমার ও আমাদের ওয়ান টীম এর উপর আপনাদের আস্থা বিফলে যাবে না ! \nডিজিটাল মার্কেটিং ইন্ড্রাস্ট্রিতে তার অবদানের জন্য গ্লোবাল ইকোনমিক, ইউকে থেকে \"বেস্ট লিডার ইন ডিজিটাল এডভার্টাইজিং টেকনোলজি\" পুরষ্কারে ভূষিত করে। বেসিস অ্যাওয়ার্ড এবং আন্তর্জাতিকস্বীকৃত এশিয়ার অস্কারখ্যাত অ্যাপিকটা মেরিট অ্যাওয়ার্ড অর্জন করেন এই আইটি উদ্যেক্তা।\nএবার নির্বাচনে জেনারেল ক্যাটাগরি থেকে আরো নির্বাচন করছেন, রাসেল টি আহমেদ, এম রাশিদুল হাসান, উত্তম কুমার পল, একেএম আহমেদুল ইসলাম বাবু, ইকবাল আহমেদ ফখরুল হাসান, এম আসিফুর রহমান, দিদারুল আলম, এ ছাড়া এসোসিয়েট ক্যাটাগরিতে করছেন সৈয়দ আব্দুল্লাহ জায়েদ, এফিলিয়েট ক্যাটাগরিতে করছেন বিপ্লব জি রাহুল এবং ইন্টারন্যাশনাল ক্যাটাগরিতে করছেন সৈয়দ মোহাম্মদ কামাল\nবেসিসের এবারের নির্বাচনে মোট ভোটার ১ হাজার ৪৬৪ জন। তাদের মধ্যে সাধারণ ৯৩২, সহযোগী ৩৮৯, অ্যাফিলিয়েট ১৩৪ ও আন্তর্জাতিক সদস্য ভোটার ৯ জন। বেসিসের মোট সদস্য সংখ্যা দুই হাজার ৪০১ জন।\nআগামী ৮ মে সকাল ১০টা থেকে বিকেল ৫টা পর্যন্ত রাজধানীর রাওয়া কনভেনশন সেন্টারে বেসিস নির্বাচনের ভোট গ্রহণ চলবে। সেদিনই নির্বাচনের ফলাফল ঘোষণা করা হবে। ",
        "author": "স্টাফ রিপোর্টার",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "বেসিস নির্বাচনে ওয়ান টিমের পক্ষে পরিচালক পদে প্রার্থী কে. এ. এম. রাশেদুল মাজিদ"
        ],
        "news_subcategory": "information-technology",
        "news_type": "technology",
        "media_type": "newspaper",
        "published_date": "2024-04-22T18:49:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:59:27.334932"
    },
    {
        "url": "https://mzamin.com/news.php?news=111443",
        "title": "আবারও রক্ত ঝরলো ভোটের বাংলায়",
        "image_urls": "https://mzamin.com/uploads/news/main/111443_moibul.webp",
        "content": "শনিবার ষষ্ঠ দফা ভোটের আগে তৃণমূল কর্মীকে হত্যার ঘটনা ঘটল। তমলুক লোকসভা কেন্দ্রের মহিষাদলে ওই তৃণমূল কর্মীকে ধারালো অস্ত্রের কোপ মেরে খুন করার অভিযোগ উঠল। অন্য দিকে, এই লোকসভা কেন্দ্রের ময়নায় আরও এক তৃণমূল কর্মীর মাথায় ধারালো অস্ত্রের কোপ মারার অভিযোগ উঠেছে। তাঁকে গুরুতর জখম অবস্থায় হাসপাতালে ভর্তি করানো হয়েছে। স্থানীয় সূত্রে খবর, মহিষাদলের নিহত তৃণমূল কর্মীর নাম শেখ মইবুল (৪২)।\nঘটনাটি ঘটেছে, মহিষাদলের ধামাইতনগর এলাকায়। শুক্রবার সন্ধ্যায় বাইকে চেপে বাড়ি ফিরছিলেন মইবুল। সে সময় রজনীগঞ্জ বাজার এলাকায় তাঁর সঙ্গে কয়েক জনের বচসা বাধে। কথা কাটাকাটি চলাকালীনই মইবুলের উপর হামলা চালানো হয়েছে বলে অভিযোগ। শাসকদলের দাবি, ভোটের মুখে তৃণমূলকে সন্ত্রস্ত করতেই মইবুলকে রাস্তা থেকে খুন করা হল। বিজেপি আশ্রিত দুষ্কৃতীরাই এই খুনের ঘটনার সঙ্গে জড়িত বলে দাবি পুলিশের। যদিও পদ্মশিবিরের দাবি, এই ঘটনার সঙ্গে বিজেপির কোনও যোগ নেই। তাদের মতে, এই মুহূর্তে এলাকায় তৃণমূলের একাধিক গোষ্ঠী তৈরি হয়েছে। নিজেদের মধ্যেই ক্ষমতার দখল নিয়ে ক্রমাগত লড়াই চলতে থাকে। সেই ঝামেলা থেকেই মইবুলকে খুন করা হয়েছে।\nঅন্যদিকে পুলিশের বিরুদ্ধে জুলুমবাজির অভিযোগে ধর্নায় বসলেন তমলুকের বিজেপি প্রার্থী অভিজিৎ গঙ্গোপাধ্যায়। শনিবার ভোট শুরুর ঘণ্টা খানেক আগে থেকেই ময়দানে নেমে পড়েছিলেন অভিজিৎ। কখনও হলদিয়া কখনও নন্দকুমার, বুথ জ্যাম সংক্রান্ত অভিযোগ কানে আসা মাত্র সঙ্গে সঙ্গে ড্রাইভারকে সেদিকে গাড়ির ছোটানোর নির্দেশ দিয়েছেন। কখনও বা পড়েছেন বিক্ষোভের মুখে। ময়নার বিজেপি বিধায়ক অশোক দিন্দার আপ্ত সহায়ক গৌতম কুণ্ডুর বাড়িতে পুলিশের তল্লাশি অভিযানের খবর পেয়ে সেখানে পৌঁছে যান কলকাতা হাইকোর্টের প্রাক্তন বিচারপতি তথা বিজেপি প্রার্থী অভিজিৎ। এলাকাটি তমলুক লোকসভা কেন্দ্রের অন্তর্গত। পুলিশের কাছে তিনি সার্চ ওয়ারেন্ট দেখতে চান। পুলিশ তা দেখাতে পারেনি। এরপরই পুলিশি জুলুমের অভিযোগে বিধায়কের আপ্ত সহায়কের বাড়িতেই ধর্নায় বসে পড়েন অভিজিৎ।\nভোটের দিন আক্রান্ত হলেন খোদ বিজেপি প্রার্থীই! স্রেফ গাড়িতে ভাঙচুর নয়, তাঁকে লক্ষ্য করে চলে ইটবৃষ্টিও। কোনোমতে পালিয়ে বাঁচেন বিজেপি প্রার্থী। মাথা ফাটল CISF জওয়ানের। রণক্ষেত্রের চেহারা নেয় পশ্চিম মেদিনীপুরের গড়বেতা। ভোট গ্রহণ চলছিল ঝাড়গ্রাম-সহ ৮ লোকসভা কেন্দ্রে। পশ্চিম মেদিনীপুরের গড়বেতা ঝাড়গ্রাম লোকসভা কেন্দ্রের অন্তর্গত। এই কেন্দ্রে এবার বিজেপি প্রার্থী প্রণত টুডু।\nঅভিযোগ, গড়বেতার মঙ্গলপোতা গ্রামে ভোটদানে বাধা দেওয়া হচ্ছিল স্থানীয় বাসিন্দাদের। খবর পেয়ে ভোটকেন্দ্রে পৌঁছন বিজেপি প্রার্থী প্রণত টুডু। এরপর তাঁকে ঘিরে তুমুল বিক্ষোভ শুরু হয়। ওঠে, 'গো-ব্যাক' স্লোগান। পরিস্থিতি এতটাই উত্তপ্ত হয়ে ওঠে যে, বিজেপি প্রার্থীর গাড়িতে ভাঙচুর চালান বিক্ষোভকারীরা। সঙ্গে প্রার্থীকে লক্ষ্য করে ইটবৃষ্টিও! ভয়ে কার্যত এলাকা ছেড়ে পালিয়ে যেতে দেখা যায় তাঁকে।\nএদিকে মেদিনীপুর এবং শালবনির দুটি এলাকায় ভোটারদের 'বিজেপিকে ভোট দানে'র জন্য প্রভাবিত করার অভিযোগ এনেছে তৃণমূল। মেদিনীপুর শহরের কলেজিয়েট স্কুলের বুথে কেন্দ্রীয় বাহিনীর এক জওয়ান লাইনে দাঁড়ানো ভোটারদের বিজেপির বোতামে ভোটদানের জন্য প্রভাবিত করেন বলে অভিযোগ। একই অভিযোগ উঠেছে মেদিনীপুরের শালবনির মহিষলোট এলাকায়। সেখানকার একটি বুথেও বাহিনীর বিরুদ্ধে ভোটারদের বিজেপিতে ভোটদানের জন্য প্রভাবিত করা হয়েছে বলে অভিযোগ। পুরুলিয়ার রঘুনাথপুরের পাঁচটি বুথে ইভিএম এবং ভিভিপ্যাটে বিজেপির ট্যাগ লাগানো রয়েছে বলে কমিশনে অভিযোগ জানিয়েছে তৃণমূল।\nভোটপর্বের মধ্যেই পশ্চিম মেদিনীপুরের ডেবরায় তফসিলি জনজাতির এক নারীর শ্লীলতাহানির অভিযোগ উঠল কেন্দ্রীয় বাহিনীর এক জওয়ানের বিরুদ্ধে। অভিযুক্ত জওয়ানকে আটক করে তাঁকে হেফাজতে নিয়েছেন সংশ্লিষ্ট বাহিনীর ভারপ্রাপ্ত আধিকারিকেরা। লোধা সম্প্রদায়ের ওই বধূর অভিযোগ, পানি খাওয়ার নাম করে বাড়িতে ঢুকে তাঁর শ্লীলতাহানি করেছেন ওই জওয়ান। ওই জওয়ান পানি চাওয়ার পরে তিনি পানির বোতল দিয়েছিলেন। পানি খেয়ে তাঁর সঙ্গে অভিযুক্ত জওয়ান আপত্তিকর ব্যবহার করেন।",
        "author": "সেবন্তী ভট্টাচার্য্য, কলকাতা",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "আবারও রক্ত ঝরলো ভোটের বাংলায়"
        ],
        "news_subcategory": "india-kolkata",
        "news_type": "international",
        "media_type": "newspaper",
        "published_date": null,
        "updated_date": "13:37:00",
        "source": "দৈনিক মানবজমিন",
        "last_scraped": "2024-11-06T17:59:38.891702"
    },
    {
        "url": "https://mzamin.com/news.php?news=132220",
        "title": "শ্রমিকদের কল্যাণ নিশ্চিতে মুজুরি বাড়ছে মালয়েশিয়ায়",
        "image_urls": "https://mzamin.com/uploads/news/main/132220_kenji.jfif",
        "content": "মালয়েশিয়ায় ২০২৫ সালের ফেব্রুয়ারি ১ তারিখ থেকে নিম্নতম মজুরি ১৫০০ রিঙ্গিত থেকে বেড়ে ১৭০০ রিঙ্গিত হবে বলে জানিয়েছেন দেশটির প্রধানমন্ত্রী দাতুক সেরি আনোয়ার ইব্রাহিম, ২০২৫ সালের জাতীয় বাজেট উপস্থাপনের সময় তিনি এ ঘোষণা দিয়েছেন।\nদেশটির সরকারি মুখপাত্র বারনামা সহ আন্তর্জাতিক গণমাধ্যম রয়টার্স জানিয়েছে, প্রধানমন্ত্রী আনোয়ার ইব্রাহিম বলেছেন, এই পদক্ষেপটি মালয়েশিয়ার শ্রমিকদের জীবিকা উন্নয়নের লক্ষ্য অর্জনের জন্যনেওয়া হয়েছে, বিশেষ করে ক্রমবর্ধমান দৈনন্দিন ব্যয় বৃদ্ধি মোকাবেলার ক্ষেত্রে।\nতিনি আরো বলেন, নিম্নতম মজুরির বৃদ্ধির মাধ্যমে আমরা শ্রমিকদের জীবনমান উন্নত করতে চাই। আমরা কর্মচারীদের প্রয়োজন ও ক্ষুদ্র ব্যবসার অর্থনৈতিক সক্ষমতা বিবেচনা করে এই সিদ্ধান্ত নিয়েছি।\nপাঁচজনের কম কর্মচারী রয়েছে এমন ছোট ব্যবসাগুলোর জন্য নতুন মজুরি বাস্তবায়ন ছয় মাস পিছিয়ে দেওয়া হবে, যা ২০২৫ সালের আগস্ট ১ তারিখ থেকে কার্যকর হবে, যাতে তারা নতুন নিয়মের সাথে খাপ খাইয়ে নিতে সময় পায়।\nএছাড়াও, মানবসম্পদ মন্ত্রণালয় বিভিন্ন কর্মক্ষেত্রে নতুন প্রারম্ভিক বেতন নির্দেশিকা জারি করবে, যাতে শিল্পের মান অনুযায়ী ন্যায্য পারিশ্রমিক নিশ্চিত করা যায়।\nউদাহরণস্বরূপ, প্রোডাকশন ও ইন্ডাস্ট্রিয়াল টেকনিশিয়ানদের শুরুতেই বেতন হবে ২২৯০ রিঙ্গিত, ম্যাকানিক্যাল ইঞ্জিনিয়ারদের সর্বনিম্ন বেতন হবে ৩৩৮০ রিঙ্গিত এবং ক্রিয়েটিভ কনটেন্ট প্রফেশনালদের শুরুতেই বেতন হবে ২৯৮৫ রিঙ্গিত।\nএই নির্দেশিকাগুলি ন্যায্য মজুরির একটি স্পষ্ট কাঠামো প্রদান করবে, বিশেষ করে এমন খাতগুলোতে যা আমাদের দেশের প্রবৃদ্ধির জন্য গুরুত্বপূর্ণ, বলে যোগ করেন আনোয়ার।\nএই মজুরি বৃদ্ধিটি সরকারের বৃহত্তর কৌশলের অংশ, যার লক্ষ্য হলো মালয়েশিয়াকে একটি উচ্চ-আয়ের জাতিতে পরিণত করা এবং একই সাথে শ্রমিকদের কল্যাণ রক্ষা করা।",
        "author": "আরিফুল ইসলাম, মালয়েশিয়া",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "শ্রমিকদের কল্যাণ নিশ্চিতে মুজুরি বাড়ছে মালয়েশিয়ায়"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-10-18T22:22:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T17:59:50.519199"
    },
    {
        "url": "https://mzamin.com/news.php?news=124148",
        "title": "জার্মান আওয়ামী লীগের শোকসভা অনুষ্ঠিত",
        "image_urls": "https://mzamin.com/uploads/news/main/124148_german.webp",
        "content": "বঙ্গবন্ধু শেখ মুজিবুর রহমানসহ ১৫ই আগস্টে নিহত সকল শহীদদের স্মরণে জার্মানিতে মিলাদ মাহফিল ও শোকসভার আয়োজন করেছে বার্লিন আওয়ামী লীগ। সোমবার সন্ধ্যা ৬টায় বার্লিনের একটি মিলনায়তনে এই সভার আয়োজন করা হয়।\nশোক সভায় প্রধান অতিথি হিসেবে উপস্থিত ছিলেন জার্মান আওয়ামী লীগের সভাপতি মিজানুর হক খান। প্রধান বক্তা ছিলেন জার্মান আওয়ামী লীগের যুগ্ম সাধারণ সম্পাদক নূরে আলম সিদ্দিকী রুবেল। সভায় সভাপতিত্ব করেন বার্লিন আওয়ামী লীগের সভাপতি মাসুদুর রহমান (মাসুদ) এবং সঞ্চালনা করেন জার্মান আওয়ামী লীগের সহসভাপতি নুরজাহান খান নুরি ও বার্লিন আওয়ামী লীগের সাধারণ সম্পাদক সূর্য কান্ত ঘোষ।\nসভায় বক্তব্য রাখেন কবি দাউদ হায়দার, রানা ভূঁইয়া, শাহ আলম, শেখ রেদোয়ান, ওয়াদুত মিয়া, পরাগ আলম, প্লাবন ভুইয়া, রিমন আহমেদ, আলম, রুবেল শরিফ, নুরুল হক, বদিউজজামান, রনি মাতুব্বরসহ আরও অনেকে। বক্তারা বঙ্গবন্ধুর অবদান এবং তার পরিবারের আত্মত্যাগ শ্রদ্ধা ও কৃতজ্ঞতার সঙ্গে স্মরণ করেন। প্রধান বক্তা নূরে আলম সিদ্দিকী রুবেল প্রবাসে দলের দুঃসময়ে সকলকে ঐক্যবদ্ধ হয়ে কাজ করার আহ্বান জানান।\nপ্রধান অতিথি মিজানুর হক খান বলেন, বাঙ্গালী জাতির ইতিহাসে সবচেয়ে গৌরবোজ্জ্বল অধ্যায় হচ্ছে মুক্তিযুদ্ধ ও স্বাধীনতা। আর এই গৌরবোজ্জ্বল অধ্যায়ের মহানায়ক বঙ্গবন্ধু শেখ মুজিবুর রহমান।\nবক্তারা বলেন, মুক্তিযুদ্ধের পরাজিত শক্তি পরিকল্পিতভাবে ১৯৭৫ সালের ১৫ই আগস্ট বঙ্গবন্ধুকে সপরিবারে নির্মম ভাবে হত্যা করে। এটা ছিল ইতিহাসের জঘন্যতম হত্যাকাণ্ড। ঘাতকরা বঙ্গবন্ধুর আদর্শকে হত্যা করতে চেয়েছিল। শোক সভায় ১৫ই আগস্ট নিহত সকল শহীদদের আত্মার মাগফেরাত কামনা করে বিশেষ দোয়া ও মোনাজাত করা হয়।\n ",
        "author": "অনলাইন ডেস্ক",
        "meta_description": "Bangladesh-based Tabloid Daily Newspaper, ranked in the Top 500 in the World, offering the latest Politics, Entertainment and Sports news from around the globe.",
        "keywords": [
            "জার্মান আওয়ামী লীগের শোকসভা অনুষ্ঠিত"
        ],
        "news_subcategory": "general",
        "news_type": "expatriate",
        "media_type": "newspaper",
        "published_date": "2024-08-23T18:12:00",
        "updated_date": null,
        "source": "দৈনিক মানবজমিন",
        "last_scraped": "2024-11-06T18:00:01.876568"
    }
]
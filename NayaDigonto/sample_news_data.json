[
    {
        "url": "https://www.dailynayadiganta.com/Incident-accident/19660958/%E0%A6%97%E0%A7%8B%E0%A6%AA%E0%A7%80%E0%A6%AC%E0%A6%BE%E0%A6%97%E0%A7%87-%E0%A6%A2%E0%A6%BE%E0%A6%95%E0%A6%BE-%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%B2%E0%A6%BE%E0%A6%87%E0%A6%A8%E0%A6%9A%E0%A7%8D%E0%A6%AF%E0%A7%81%E0%A6%A4",
        "title": "গোপীবাগে ঢাকা-নারায়ণগঞ্জ ট্রেন লাইনচ্যুত",
        "image_urls": "https://www.dailynayadiganta.com/resources/img/article/202410/19660958_17.jpg",
        "content": "ঢাকার গোপীবাগ এলাকায় ঢাকা-নারায়ণগঞ্জ রুটে চলাচলকারী যাত্রীবাহী ট্রেনের বগি লাইনচ্যুত হয়েছে। এ ঘটনার পর ঢাকার সাথে মাওয়া-ভাঙা ও নারায়নগঞ্জের রেল যোগাযোগ হয়ে যায়।\nবৃহস্পতিবার (২৪ অক্টোবর) সকাল সাড়ে ৭টার দিকে এ ঘটনা ঘটে। তবে এতে হতাহতের খবর পাওয়া যায়নি।\nজানা গেছে, সকাল সাড়ে ৭টার দিকে রাজধানীর কমলাপুর থেকে ট্রেনটি নারায়নগঞ্জের উদ্দেশে ছেড়ে যায়। এরপর গোপীবাগ রেলগেটের কাছাকাছি পৌঁছাতেই এটি লাইনচ্যুত হয়।\nঢাকা রেলওয়ে স্টেশনের ব্যবস্থাপক মোহাম্মদ মাসুদ সারওয়ার বলেন, সকালে গোপীবাগ এলাকায় নারায়ণগঞ্জ কমিউটার ট্রেনের বগি লাইনচ্যুত হয়। সেখানে উদ্ধার কাজ শেষে সাড়ে ১১টার দিকে একটি লাইন সচল হয়েছে। তবে কী কারণে এটি হয়েছে, তা এখনো বলা যাচ্ছে না।\n",
        "author": "নয়া দিগন্ত অনলাইন",
        "meta_description": "ঢাকার গোপীবাগ এলাকায় ঢাকা-নারায়ণগঞ্জ রুটে চলাচলকারী যাত্রীবাহী ট্রেনের বগি লাইনচ্যুত হয়েছে। এ ঘটনার পর ঢাকার সাথে মাওয়া-ভাঙা ও নারায়নগঞ্জের রেল যোগাযোগ হয়ে যায়।\nবৃহস্পতিবার (২৪...",
        "keywords": [
            "Daily Nayadiganta started its journey in 2004. Visit to read breaking news",
            " special reports",
            " politics",
            " sports",
            " country",
            " entertainment",
            " lifestyle bangla news."
        ],
        "news_subcategory": "miscellaneous",
        "news_type": "national",
        "media_type": "newspaper",
        "published_date": "2024-10-24T09:34:00",
        "updated_date": "2024-10-24T13:50:00",
        "source": "দৈনিক নয়া দিগন্ত",
        "last_scraped": "2024-11-13T12:09:43.626069"
    },
    {
        "url": "https://www.dailynayadiganta.com/Incident-accident/19660135/%E0%A7%A7%E0%A7%A7-%E0%A6%AC%E0%A6%9B%E0%A6%B0%E0%A7%87-%E0%A6%A6%E0%A7%87%E0%A6%B6%E0%A7%87-%E0%A6%B8%E0%A6%A1%E0%A6%BC%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A6%AF%E0%A6%BC-%E0%A6%A8%E0%A6%BF%E0%A6%B9%E0%A6%A4-%E0%A7%A7-%E0%A6%B2%E0%A6%BE%E0%A6%96-%E0%A7%AB-%E0%A6%B9%E0%A6%BE%E0%A6%9C%E0%A6%BE%E0%A6%B0%E0%A7%87%E0%A6%AC-%E0%A6%AC%E0%A7%87%E0%A6%B6%E0%A6%BF",
        "title": "১১ বছরে দেশে সড়ক দুর্ঘটনায় নিহত ১ লাখ ৫ হাজারেব বেশি",
        "image_urls": "https://www.dailynayadiganta.com/resources/img/article/202410/19660135_177.jpg",
        "content": "গত ২০১৪ সাল থেকে ২০২৪ সালের সেপ্টেম্বর পর্যন্ত দেশে ৬০ হাজার ৯৮০টি সড়ক দুর্ঘটনায় এক লাখ পাঁচ হাজার ৩৩৮ জন নিহত হয়েছে। এসব দুর্ঘটনায় আহত হয়েছে এক লাখ ৪৯ হাজার ৮৪৭ জন।\nসোমবার জাতীয় নিরাপদ সড়ক দিবস-২০২৪ উপলক্ষে ঢাকা রিপোর্টার্স ইউনিটিতে বাংলাদেশ যাত্রীকল্যাণ সমিতি আয়োজিত আলোচনা সভায় এ তথ্য জানানো হয়।\nগত ১১ বছরে পরিবহন খাতে ব্যাপক সড়ক দুর্ঘটনা ও বিশৃঙ্খলার জন্য সড়ক পরিবহন মন্ত্রণালয়ের অব্যবস্থাপনাকে দায়ী করেন সংগঠনটিন মহাসচিব মোজাম্মেল হক চৌধুরী।\nমোজাম্মেল হক চৌধুরী বলেন, ‘আওয়ামী লীগের শাসনামলে গত এক দশকে বাংলাদেশের সড়ক পরিবহন খাতে চরম দুর্নীতি, বিশৃঙ্খলা, চাঁদাবাজি ও অব্যবস্থাপনা ছিল। বিশেষ করে ওবায়দুল কাদের মন্ত্রী থাকাকালে পরিবহন খাতে অরাজকতা, অনিয়ম, দুর্নীতি ও চাঁদাবাজি বহুগুণে বেড়েছে।’\nছাত্র ও গণবিক্ষোভের মুখে সরকার পরিবর্তনের পরও সড়ক পরিবহন মন্ত্রণালয় ও বিআরটিএর নীতিনির্ধারকরা বিগত সরকারের ফ্যাসিবাদী চর্চা অব্যাহত রেখেছেন বলে মন্তব্য করেন তিনি।\nতিনি বলেন, ‘যাত্রী-ভাড়া কমানো বা সড়কে শৃঙ্খলা ফেরাতে কার্যকর কোনো ব্যবস্থা নেয়া হয়নি। পরিবহন খাতের সঙ্কট নিরসনে প্রয়োজন ব্যাপক সংস্কার, আর এ জন্য পরিবহন খাতের সংস্কারে কমিশন গঠন করা জরুরি।’\nতিনি বলেন, ‘গত ১১ বছরে ২০ হাজার ৫৪৯টি ট্রাক, পিকআপ ও লরি, ২০ হাজার ১২৪টি মোটরসাইকেল ও ১৫ হাজার ৩০১টি বাসসহ ৮৮ হাজার ১২৭টি যানবাহন সড়ক দুর্ঘটনার কবলে পড়েছে।’\nতিনি জানান, ‘জাতীয় মহাসড়কে ৩১ দশমিক ৭৬ ভাগ, আঞ্চলিক মহাসড়কে ৩৭ দশমিক ৫৯ ভাগ এবং সংযোগ সড়কে ২২ দশমিক ৫৪ ভাগ দুর্ঘটনা ঘটেছে।\nসড়ক দুর্ঘটনার প্রতিবেদন প্রকাশের সময় তারা আওয়ামী লীগ সরকারের চাপের মুখে পড়েছেন বলেও উল্লেখ করেন মোজাম্মেল হক।\nসূত্র : ইউএনবি",
        "author": "নয়া দিগন্ত অনলাইন",
        "meta_description": "গত ২০১৪ সাল থেকে ২০২৪ সালের সেপ্টেম্বর পর্যন্ত দেশে ৬০ হাজার ৯৮০টি সড়ক দুর্ঘটনায় এক লাখ পাঁচ হাজার ৩৩৮ জন নিহত হয়েছে। এসব দুর্ঘটনায় আহত...",
        "keywords": [
            "Daily Nayadiganta started its journey in 2004. Visit to read breaking news",
            " special reports",
            " politics",
            " sports",
            " country",
            " entertainment",
            " lifestyle bangla news."
        ],
        "news_subcategory": "miscellaneous",
        "news_type": "national",
        "media_type": "newspaper",
        "published_date": "2024-10-21T15:13:00",
        "updated_date": null,
        "source": "দৈনিক নয়া দিগন্ত",
        "last_scraped": "2024-11-13T12:10:40.140553"
    },
    {
        "url": "https://www.dailynayadiganta.com/mymensingh/19662930/দেওয়ানগঞ্জে-সাপের-কামড়ে-কৃষকের-মৃত্যু",
        "title": "দেওয়ানগঞ্জে সাপের কামড়ে কৃষকের মৃত্যু",
        "image_urls": "https://www.dailynayadiganta.com/resources/img/article/202410/19662930_181.jpg",
        "content": "জামালপুরের দেওয়ানগঞ্জে বিষধর সাপের কামড়ে ইয়ানুছ আলী (৪৭) নামের এক কৃষকের মৃত্যু হয়েছে।\nবৃহস্পতিবার (৩১ অক্টোবর) দেওয়ানগঞ্জে নিজ জমিতে কাজের সময় এ ঘটনা ঘটে।\nতিনি জেলার দেওয়ানগঞ্জ উপজেলার বানিয়ানির চর মধ্যপাড়া গ্রামের মরহুম কালা মিয়া শেখের ছেলে।\nদেওয়ানগঞ্জ পৌরসভার ৫ নম্বর ওয়ার্ডের সাবেক কাউন্সিলর মো: মহসিন আলী বিপ্লব নয়া দিগন্তকে জানান, ৩১ অক্টোবর বৃহস্পতিবার সকালে কৃষক ইয়ানুছ আলী নিজ জমির ধান ক্ষেতে কাজ করতে গেলে বিষধর সাপ তাকে কামড় দেয়। তার চিৎকারে আশপাশের জমিতে কাজ করা কৃষকরা ছুটে এসে তাকে নিজ বাড়িতে নিয়ে যায়।\nপরে সেখান থেকে প্রথমে দেওয়ানগঞ্জ সরকারি হাসপাতাল ও পরে ময়মনসিংহ মেডিক্যাল কলেজ হাসপাতালে চিকিৎসার উদ্দেশে নিলে সেখানে চিকিৎসারত অবস্থায় মারা যান কৃষক ইয়ানুছ আলী।\n",
        "author": "খাদেমুল ইসলাম, দেওয়ানগঞ্জ (জামালপুর)",
        "meta_description": "জামালপুরের দেওয়ানগঞ্জে বিষধর সাপের কামড়ে ইয়ানুছ আলী (৪৭) নামের এক কৃষকের মৃত্যু হয়েছে।\nবৃহস্পতিবার (৩১ অক্টোবর) দেওয়ানগঞ্জে নিজ জমিতে কাজের সময় এ ঘটনা ঘটে।\nতিনি...",
        "keywords": [
            "Daily Nayadiganta started its journey in 2004. Visit to read breaking news",
            " special reports",
            " politics",
            " sports",
            " country",
            " entertainment",
            " lifestyle bangla news."
        ],
        "news_subcategory": "miscellaneous",
        "news_type": "national",
        "media_type": "newspaper",
        "published_date": "2024-10-31T20:33:00",
        "updated_date": null,
        "source": "দৈনিক নয়া দিগন্ত",
        "last_scraped": "2024-11-13T12:11:21.862845"
    }
]